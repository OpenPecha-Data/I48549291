༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W1KG521
||2008308685
11KG532
9787542112941
LCCN:
ISBN:
Title:
ཟ་མ་མོའི་སྐྱིད་སྡུག་གངས་མ་ཆར
za ma mobi skyid sdug gangs ma char
Author:
Descriptor:
Original Publication:
Place:
In/a;n/a
Publisher:
[lan kru'u]
pan sulu mi rigs dpe skrun khang
2008
Date:
Volume:
Total Volumes:
TBRC Pages:
NI
Introductory Pages:
n/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



བླ་དཔེ་ཚོགས།
ར་རྫ་འཇམ་དབྱངས་སྐྱིད་ཀྱིས་བརྩམས།
ཟ་མ་མོའི་སྐྱིད་སྡུག་གངས་མ་ཆར།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP) 数据
爱与痛的随想:藏文/加羊吉著,一兰州:甘肃民族出
版社, 2008.1
(先锋随笔文从交巴李加)
ISBN 978-7-5421-1294-1
I. 爱…I.
V.1267.1
…. 随笔一作品集一中国当代一藏
语
中国版本图书馆CIP数据核字(2008) 第013973号
书名:爱与痛的随想
作者:加羊吉 著
责任编辑:交巴李加
封面设计;才让旺姆
出 版:甘肃民族出版社(730030 兰州市南滨河东路520号)
发 行:甘肃民族出版社发行部(730030 兰州市南滨河东路520号)
印刷:兰州新华印刷厂
本:880毫米x1230毫米 1/32 印张:8.625 插页:2
数:180千
次:2008年3月第1版 2008年3月第1次印刷
印 数 :1-2 000
号:ISBN 978-7-5421-1294-1
定 价:18.00元(民文)
发 印开 字版印书定
甘肃民族出版社图书若有破损,缺页或无文字现象,可直接与本社联系调换。
邮编:730030 地址:兰州市南滨河东路520号
电话:0931-8773261(编辑部联系人:李青立 E-mail:LIL:295@sohu.com)
电话:0931-8773271(发行部 联系人:葛慧 gsmagehui3271@tom.com)
版权所有翻印必究



སྔོན་འགྲོ།
བུད་མེད་རང་གི“སྐད”
— 《ཟ་མ་མོའི་སྐྱིད་སྡུག་གངས་མ་ཆར》གྱི་སྔོན་འགྲོའི་གཏམ།
ཁྲི་སེམས་དཔའ།
ལར་བདག་ནི་བུད་མེད་ཀྱི་ཁེ་ དབང་ ལ་ཞིབ་ འཇུག་བྱེད་མཁན་ཞིག་མིན།
ཡིན་ཡང་རང་ཉིད་བུད་མེད་ཅིག་ཡིན་པས་གངས་ཅན་བུད་མེད་ཀྱི་ལས་སྡུག་པོ་འདི་
དག་མིག་གིས་མཐོང་ཐེངས་རེར་སྐྱུར་སྐྱུར་བའི་ཚོར་པ་རྣོན་པོ་ཞིག་ངང་གིས་བྱིན་
ཡོང་སྟེ། རང་ཚོད་ཀྱིས་འདིའི་ཕྱོགས་ལ་བསམ་གཞིག་ཕྲ་མོ་རེ་མི་གཏོང་ཀ་མེད་
བྱུང༌།
— འཇམ་དབྱངས་སྐྱིད།
--
-
སྤྱིར་ན་དཔེ་ཆ་ཞིག་གི་སྔོན་འགྲོའི་གཏམ་བློ་དམན་ང་འདྲས་འབྲི་བ་ནི་གསེར་
གྱི་ཀ་བར་འཇག་མས་ལྷན་པ་རྒྱག་པའི་དཔེ་རུ་འགྲོ་སྲིད་མོད། འོན་ཀྱང་ཁོ་བོ་མཚོ་
སྔོན་བོད་ཡིག་གསར་འགྱུར་ཁང་གི་རྩོམ་སྒྲིག་པ་ཞིག་ཡིན་པའི་ཆ་ནས་རྩོམ་མཁན་
འཇམ་དབྱངས་སྐྱིད་ལ་རྩོམ་སྐུལ་བྱས་མྱོང་ལ། མོའི་རྩོམ་ལ་རྩོམ་སྒྲིག་ཀྱང་བྱས་
མྱོང་བས་ཆ་རྒྱུས་ཅུང་ཟབ་མོ་ཡོད་ཅེས་བཤད་ཀྱང་མི་ཆོག་པ་མེད། འདི་ནི་མོས་ང་
ལ་སྔོན་འགྲོའི་གཏམ་འདི་འབྲི་རུ་བཅུག་པའི་རྒྱུ་མཚན་ཡང་ཡིན་སྲིད།
ལོ་རྒྱུས་ལ་ཕྱིར་རྟོག་བྱས་ན། རང་རེའི་གངས་ཅན་ཡུལ་དུ་མ་གཅིག་ལབ་
-
1
—
་



ཟ་མ་མོའི་སྐྱིད་སྡུག་གངས་མ་ཆར།
སྒྲོན་དང་། མྱང་ཚ་དཀར་རྒྱན་སོགས་ཀུན་གྱིས་ཁས་ལེན་པའི་མཛངས་མ་སྐོར་
ཞིག་བྱོན་མྱོང་ནའང་། དེ་དག་ནི་ལོ་རྒྱུས་ཀྱི་ཆུ་རྒྱུན་རིང་མོའི་ཁྲོད་ཐིམ་ཟིན་པས་ཁོ་
མོ་ཚོ་རེ་ཞིག་གླེང་མཚམས་བཞག་སྟེ་དེ་རིང་གི་དངོས་ཡོད་ལ་གཞིགས་ཚེ། རང་
རེའི་གྲས་སུ་ཕུགས་བསམ་གྱིས་བརྟས་ཤིང་ཤེས་ཡོན་གྱིས་ཕྱུག་པ་དང་། སྨྱུ་གུར་
བརྟེན་ནས་རང་གི་ཁེ་དབང་སྲུང་བའི་བུད་མེད་ནི་དངོས་གནས་ཉུང་ཤས་ལས་མེད་
པས། ཁོ་མོ་ཚོ་ནི་ནམ་ཡང་ང་ཚོའི་སྤྱི་ཚོགས་ཁྲོད་ཀྱི་ནུས་མེད་གཉོམ་ཆུང་གི་ཚོགས་
པར་གྱུར་འདུག་ཅིང་། སྲོལ་རྒྱུན་གྱི་ཚད་བཀག་སྣ་ཚོགས་ཀྱི་དབང་གིས“ ངག་
ལྐུགས” ནས་ཡུན་རིང་ལ་ལུས། ཡིན་ནའང་དེབ་འདིའི་བྱེད་པོ་འཇམ་དབྱངས་
སྐྱིད་ནི་དེ་ལས་ལྡོག་སྟེ “ གངས་ཅན་བུད་མེད་ཀྱི་ལས་སྡུག་པོ་འདི་མཐོང་ཐེངས་རེར
...... བསམ་གཞིག་ཕྲ་མོ་རེ་མི་གཏོང་ཀ་མེད་བྱུང”ལ། མུ་མཐུད་དུ་ཁ་རོག་གེར་
སྡོད་ཐབས་མེད་པས་དཀའ་ཚེགས་ཆེ་ལ“ རང་ལ་གོམས་ལོབས་སུ་སོང་བའི་ཁྱིམ་ལས་
ཙག་ཙིག་དང་གཏན་ནས་མི་འདྲ་བའི”ལས་འདིར་ཧུར་བརྩོན་གྱིས་ཞུགས་པ་རེད།
བུད་མེད་རྩོམ་མཁན་ཞིག་ཡིན་པའི་ཆ་ནས། ན་ནིང་དོ་ཚིགས་མོས་བྲིས་པའི་་
འབོལ་རྩོམ་གྱི་གྲངས་ཀ་ལྟོས་བཅས་ཀྱིས་མང་ཞིང་། བསམ་གཞིག་གནད་དུ་ཐིངས་
པ། བསམ་བློ་རྣོ་ངར་ཆེ་བ་སོགས་དགེ་མཚན་དུ་མས་ཕྱུག་པས་ང་ཚོར་བུད་མེད་
རང་གིས་རང་གི“སྐད”སྒྲོག་པར་ཉན་པའི་གོ་སྐབས་སྩལ་པར་མ་ཟད། ཚུར་སྣང་
ལན་ཆ་དྲག་པོ་འཁོར་བ་ནི་དགའ་འོས་པའི་གནས་སོ། །
དེང་གི་དུས་འདི་ལ་ཀུན་གྱིས་ཁ་ན་ཕོ་མོ་འདྲ་མཉམ་གྱི་ཁ་གཡང་མཐོན་པོར་
སྒྲོག་ཅིང་ཕོ་མཆོག་མོ་དམན་གྱི་འདུ་ཤེས་རིང་དུ་འདོར་དགོས་པའི་ལྟ་བ་ཅི་དགར་
སྤེལ་ནའང་། ང་ཚོའི་འཚོ་བ་དངོས་ཀྱི་ཁྲོད་དུ་དེ་ལྟ་མིན་པ་གཞིར་བྱས། ཁ་
– 2 -



སྔོན་འགྲོ།
གཡང་དང་ལྟ་བ་དེ་དག་སྤེལ་མཁན་རང་རང་གིས་ཀྱང་དེ་ལྟར་སྒྲུབ་མིན་རང་རང་
སེམས་ན་ཁྲིགས་ཁྲིགས་ཡིན། བུད་མེད་ཀྱི་ཐོབ་ཐང་ལ་བརྩི་བཀུར་མི་བྱེད་ཅིང༌།
བུད་མེད་ཀྱི་ཁེ་དབང་ལ་ཁག་ཐེག་མི་བྱེད་པའི་དུས་རབས་ཤིག་གི་ནང་དུ་ཕོ་མོ་འདྲ་
མཉམ་གྱི་སྐལ་པ་ནི་ནམ་ཡང་ཡོད་རེ་སྐན། དེས་ན། བུད་མེད་ཀྱི་ཁེ་དབང་དང་
བུད་མེད་ཀྱི་ཐོབ་ཐང་དེ་བུད་མེད་རང་གིས་བརྩོན་ལེན་བྱེད་པའི་དགོས་པ་ཆེ་ལ་དོན་
སྙིང་ལྡན། དེ་ལས་ལྡོག་སྟེ་བུད་མེད་ཚོ་ནི་“གོ་ཁའི་འཇིག་རྟེན”ཆུང་ངུ་ཙམ་ལས་མི་
བརྒལ་ཞིང་། ཡག་ལས་ཙག་ཙིག་ལས་མི་བརྩོན་པ། ཕ་མའི་ལག་གི་ཚོང་རྫས་ལྟ་
བུ་ཞིག་ཏུ་གྱུར་ཚེ། (ཁེ་ཉིན་ཆུང་མའི་ཕ་ཡུལ་གྱི་མི་ཞིག་གིས་སྔོན་ཏག་ཏག་ལ་ཁོ་ཚོའི་སྡེ་བའི་བུ་མོ་ཞིག་
སྒོར་ཁྲི་གཅིག་དང་སྟོང་བདུན་ལ་བཀུགས་ནས“བཙོངས”སོང་ཟེར་བའི་གཏམ་ཞིག་ཐོས་པས་གནས་ཚུལ་ད་
དུང་ཛ་དྲག་ཡིན་པ་ཤེས)བུད་མེད་རྣམས་ནི་དུས་ནམ་ཡང་ང་ཚོའི་བག་ཆགས་རྙིང་པའི་
ཁྲོད་ཀྱི “ སྐྲ་རིང་བློ་ཐུང” སོགས་སྣང་ཆུང་དང་དམའ་འབེབས་བྱེད་པའི་ཡུལ་ལས་
ཐར་ཐུབ་ཡོད་པ་མ་རེད། །
འདིའི་ཐད་ནས་བཤད་ན། བུད་མེད་རྩོམ་མཁན་འཇམ་དབྱངས་སྐྱིད་ཀྱིས་
བུད་མེད་རྣམས་ཀྱི་ཡུན་རིང་པོར“ ངག་མི་སྨྲ་བའི”བརྟུལ་ཞུགས་སྤངས་ཏེ། ལམ་
བུ་གསར་པ་ཞིག་བཏོད་དང་གཏོད་བཞིན་ཡོད་ཅིང་། བུད་མེད་རང་གི “ སྐད”
ཀྱིས་ང་ཚོར་ཁོ་མོ་ཚོའི་འཇོན་ཐང་དང་རང་དབང་བརྩོན་ལེན་བགྱི་བའི་ཅོང་བརྡ་
གསལ་པོ་ཞིག་བསྒྲགས་པ་རེད་ལ། ང་ཚོ་སྐྱེས་པ་ཤེས་ཡོན་ཅན་རེ་རེར“ གཞུང་
ལུགས་སྲ་མོ”ཁོ་ནར་མི་འཇུ་བ་དང་། “ རྟོག་བཟོ་དང་འཕྲུལ་སྣང་གི་ཚོར་པ་སྐྱིད་
པོ”ཁོ་ན་འཚོལ་སྙེག་མི་བྱེད་པའི་རེ་བའང་བཏོན་ཡོད་པ་རེད།
= 3 -



ཟ་མ་མོའི་སྐྱིད་སྡུག་གངས་མ་ཆར།
ཨ་རིའི་བུད་མེད་ཀྱི་ཁེ་དབང་བརྩོན་ལེན་བྱེད་མཁན་སུའུ་ཟན་ཨན་ཐོན་ནེ0
ཡིས་“ད་ལྟ་ཐག་གཅོད་དགོས་པའི་གནད་དོན་ཉག་གཅིག་ནི། ང་ཚོར་རྒོལ་བ་བྱེད་
པའི་མི་རྣམས་ཀྱི་ཁྲོད་དུ་སུ་ཞིག་གིས་ཁོ་མོ་ཚོ་མི་མ་རེད་ཟེར་ཕོད་དམ། ......བུད་
མེད་ཀྱི་ཁེ་དབང་འཕྲོག་པའི་དབང་ཆ་གཏན་ནས་མེད” ཅེས་བུད་མེད་ཀྱི་ཁེ་་
དབང་བརྩོན་ལེན་བྱས་ཤིང་འབོད་སྐུལ་བཏང་ཡོད་པ་དང་། དབྱིན་ཇིའི་བུད་མེད་
རྩོམ་མཁན་ཤར་ལོ་ཏེ་པི་རོན་ཐི༄༅ཡི་སྒྲུང་རིང《ཅན་ཨེར》ཞེས་པའི་མི་སྣ་གཙོ་བོས་
རང་གི་དགའ་གྲོགས་ལ་གསོན་ཉམས་ལྡན་པའི་གཏམ་འདི་འདྲ་ཞིག་བརྗོད་ཡོད་དེ།
“ངའི་རྣམ་ཤེས་ཁྱེད་ཀྱི་རྣམ་ཤེས་དང་གཅིག་འདྲ་ཡིན་ལ། ངའི་སེམས་པའང་ཁྱེད་
ཀྱི་སེམས་པ་དང་གཅིག་འདྲ་ཡིན་ཏེ། ངས་ད་ལྟ་ཁྱེད་ལ་གླེང་མོ་བྱེད་པ་འདི་ནི་ཡུལ་
སྲོལ་གོམས་གཤིས་བརྒྱུད་པ་མིན་ལ། ཐ་ན་མི་ཕལ་པའི་ཤ་ཁྲག་བརྒྱུད་པའང་མིན་
པར། བདག་གི་སེམས་པ་དང་ཁྱེད་ཀྱི་སེམས་པའི་བར་གྱི་གླེང་མོ་ཡིན་ལ། འུ་
གཉིས་དུར་ཁུང་དུ་འཛུལ་བའི་ཚེ་ན། ང་ཚོ་དཀོན་མཆོག་གི་ཞབས་ཟུང་མཐའ་རུ་
འགྲེང་ཡོད་པས་འདྲ་མཉམ་ཡིན།” གོང་གི་གཏམ་འདི་གཉིས་གང་ཡིན་ཡང་ཕོ་མོ་
འདྲ་མཉམ་ཡིན་པའི་གནས་ལུགས་དེ་གསེད་འགྲོལ་བྱེད་ཀྱིན་ཡོད་ལ། འཇམ་་
དབྱངས་སྐྱིད་ཀྱིས་ཀྱང“སྤྱིར་མི་རིགས་ཤིག་འཕེལ་རྒྱས་སུ་འགྲོ་དགོས་ན། ཕོ་དང་
མོ་ནི་བྱ་གཅིག་གི་གཤོག་ཟུང་ལྟ་བུ་རེད། དཔེ་ཆུང་ཆུང་ཞིག་གི་སྒོ་ནས་བཤད་ན།
ཁྱིམ་འཁོས་བཟང་ཞན་གྱི་གནད་དོན་དེ་ཕོ་མོ་རེ་རེ་ལ་རག་ལས་པ་བཞིན་ནོ” ཞེས་
1 སུའུ་ཟན་ཨན་ཐོན་ནེ། (S. B. Anthony, *# *#s g, 1820-1906) ཨ་མེ་རི་ཁའི་བུད་མེད་ཀྱི་ཁེ་
དབང་རིང་ལུགས་པ། སྤྱི་ཚོགས་བྱ་འགུལ་མཁན། བརྩམས་ཆོས《བུད་མེད་མི་ཡིན་ནམ་མིན»སོགས་འདུག
2 《བུད་མེད་མི་ཡིན་ནམ་མིན》འོད་ཟེར་འཚོས་བསྒྱུར་ཅིང2005ལོའི《སྤང་ལྗོངས》ལས་དྲངས། །
3 ཤར་ལོ་ཏེ་པི་རོན་ཐི།（Charlotte Bront,ཟློg# • #h g#*,1816—1855） དབྱིན་ཇིའི་བརྩམས་སྒྲུང་
མཁན་གྲགས་ཅན། བརྩམས་ཆོས《ཅན་ཨེར»སོགས་འདུག
–
4
-



སྔོན་འགྲོ།
བརྗོད་པའང་འདྲ་མཉམ་རྩོད་པ་རེད། འདྲ་མཉམ་མེད་ས་ན་འཕེལ་རྒྱས་ཡོད་མི་
སྲིད་ལ། འགྲོ་མིའི་ཐོབ་ཐང་སོགས་ཀྱང་སྐྱག་རྫུན་ཁོ་ནའོ། །དེ་བས། ང་ཚོ་མི་རེ་
རེ་ནས་བསམ་བློ་ཞིབ་ཏུ་བཏང་སྟེ་བུད་མེད་ནི་གཞན་བརྟེན་སྲིན་འབུ་ཡིན་པ་དང་
སྐྱེས་པ་ནི་ད་གཟོད་ཡོད་ཚད་ཡིན་སྙམ་པའི་ནོར་འཁྲུལ་གྱི་བསམ་ཚུལ་སྤང་དགོས་
ཤིང་། བུད་ མེད་ རྣམས་ ལའང་ ཁོ་ ཚོར་ ཐོབ་འོས་ པའི་ཁེ་ དབང་ སྟེར་ བ་ དང༌།
འདྲ་མཉམ་གྱི་ཁོར་ཡུག་བསྐྲུན་ཏེ་མཉམ་དུ་བྱ་བ་ཅི་རིགས་ལ་འབད་འབུངས་བྱེད་པ་
ནི་ཡིད་ལ་འཇགས་དགོས་ཤིང་དེ་བཞིན་ལག་ཏུ་བསྟར་དགོས་སོ། །
བུད་མེད་རྩོམ་མཁན་འཇམ་དབྱངས་སྐྱིད་ཀྱི《སྐད་ཡིག་ཉམས་པ་འུ་ཚོ་རང་
ཉིད་ལན》 《གྲོང་ཁྱེར་གྱི་ཨ་མ་ཞིག་གི་སེམས་གཅོང» 《སློབ་མའི་རང་རློམ་
ལ་ཅི་ནས་ཀྱང་བརྩི་འཇོག་བྱེད་རོགས》སོགས་གང་ལ་བལྟས་ཀྱང་ཐུན་མོང་གི་མྱོང་
བ་ཞིག་སྟེར་བ་ནི། བོད་ཀྱི་སྐད་དང་ཡི་གེའི་མདུན་དུ་ལྷགས་པའི་ཉམ་ཉེས་དང་།
བྱིས་པ་ཚོའི་མ་འོངས་མདུན་ལམ་ཐད་ལ་སེམས་ཁྲལ་ཚད་མེད་གནང་བཞིན་པའི་
ཀུན་སློང་གཙང་མ་དང༌། ལྷག་པར་དུ《བུ་མོ་ཁ་ཤས་བསླུས་འཚོང་བྱས་པ་ལས་
འཕྲོས་པའི་གཏམ་ཐོར་བུ》དང་། 《བོད་ཀྱི་བུད་མེད་གཞན་ཡུལ་དུ་ཕྱིན་པའི་
གནས་ཚུལ» 《གནས་ཚུལ་དང་གནས་ལུགས» 《བུད་མེད་ཀྱི་གཉའ་བཅག་
པའི་མཐའ་འབྲས» 《ཨ་རིའི་མཐོང་ཐོས་ཐན་ཐུན》སོགས་ལས་མོ་རང“བུད་
མེད་ཀྱི་ཁེ་དབང་ལ་ཞིབ་འཇུག་བྱེད་མཁན་ཞིག་མིན”ནའང་མོས་བུད་མེད་ཀྱི་ལས་
དབང་ལ་ནམ་ཡང་སེམས་ཁྲལ་བྱེད་པ་དང་། བུད་མེད་ཀྱི་བདེ་སྡུག་ནམ་ཡང་་
སེམས་ ཁོང་ དུ་ ཉར་བ། བུད་ མེད་ ཀྱི་ ཁེ་ དབང་ནམ་ ཡང་ བརྩོན་ ལེན་ བྱེད་ པ།
བུད་མེད་ཀྱི་རྩིས་ཐང་ནམ་ཡང་མི་འབོར་བ...... སྙིང་སྟོབས་འདིའི་རིགས་ཀྱིས་ཁོ་
- 5
-



ཟ་མ་མོའི་སྐྱིད་སྡུག་གངས་མ་ཆར།
བོའི་རྒྱུད་ལ་བག་ལ་ཞ་བའི་འགན་འཁྲི་གང་ཞིག་གྱེན་དུ་བསླངས་ཤིང་། བསམ་
པའི་བར་སྣང་ཧྲིལ་པོར་གཡོ་འགུལ་གཅིག་མིན་དུ་བསླངས་པས། རྩོམ་སྒྲིག་པ་ཞིག་
གི་ངོས་ནས་ཡང་ནས་ཡང་དུ་མར་རྩོམ་སྐུལ་བགྱིས་ཏེ་མོའི་བསམ་བློ་ཀུན་ལ་དྲིལ་
བསྒྲགས་ཟེར་ཡང་ཆོག གང་ལྟར་ཀུན་གྱི་གཟིགས་མོར་ཕུལ་བའི་ཆ་རྐྱེན་འདོན་ཅི་
ཐུབ་བྱས་མྱོང་། མོས་བྲིས་པའི《བོད་ཀྱི་བུད་མེད་གཞན་ཡུལ་དུ་ཕྱིན་པའི་གནས་
ཚུལ» 《བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ»ལྟ་
བུར་མཚོན་ན། “བོད་རིགས་ཀློག་པ་པོ་ཡོད་དོ་ཅོག་གི་སྙིང་ལ་ན་ཟུག་གི་ཚོར་པ་
ཞིག་གམ་བསམ་གཞིག་གི་བྲོ་བ་ཟབ་མོ་རེ་ཅིས་ཀྱང་སྟེར”@ བས། དུས་སྐབས་ཤིག་
གི་ནང་དུ་ཀུན་གྱི་གླེང་གཞིར་གྱུར་ཅིང་། རྒྱལ་ཁབ་ཕྱི་ནང་གི་ཚགས་པར་འགའ་
རེའི་ སྟེང་ འདྲེན་ འགོད་ བྱས་ ཏེ་ གྲགས་ འགུལ་ ཅུང་ཆེན་ པོ་ བྱུང༌། དེར་ བརྟེན།
《ཕུན་ཚོགས་འཚོ་བ》འདོན་ཐེངས་བརྒྱ་དང་ཞེ་བརྒྱད་པའི་སྟེང་དུ་ཆེད་དུ་པར་ངོས་
བཀོད་སྒྲིག་བྱས་ཏེ་བགྲོ་གླེང་གི་བར་སྣང་སྔར་ལས་ཇེ་ཡངས་སུ་བཏང་། སྐབས་
དེའི་ གནས་ཚུལ་རགས་ཙམ་གཤམ་གྱི་ཁོ་བོས་བྲིས་པའི “ སྒྲིག་པོ་པོའི་གཏམ”འདི་
ལས་ཀྱང་རྟོགས་ཐུབ།
“འཇམ་དབྱངས་སྐྱིད་ཀྱིས་བྲིས་པའི་རྩོམ་ཡིག《བོད་ཀྱི་བུད་མེད་གཞན་ཡུལ་
དུ་ཕྱིན་པའི་གནས་ཚུལ》དང《བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་
གཏམ་ཐོར་བུ»གཉིས་སྤེལ་རྗེས། ཀློག་པ་པོ་མི་ཉུང་བ་ཞིག་གིས་ཁ་པར་དང་་
འཕྲིན་ཡིག་གི་ལམ་ནས་རང་རང་གི་ལྟ་ཚུལ་ལྷུགས་པོར་བརྗོད་བྱུང༌། དེར་་་་་
1) བན་ཤུལ་དཔལ་ལོའི«ཁོ་མོ་ཚོས་དེ་ལྟར་བྱེད་དུས། ང་ཚོས་ཅི་ཞིག་བྱེད་དགོས》《མཚོ་སྔོན་བོད་ཡིག་གསར་
འགྱུར》 _2006. 1. 10ཉིན་གྱི་པར་ངོས་གསུམ་པ། །
- 6
-



སྔོན་འགྲོ།
༥
གཞིགས་ན། རྩོམ་ཡིག་འདིས་ཀློག་པ་པོའི་ཁྲོད་གཡོ་འགུལ་ཆུང་ཆུང་ཞིག་ཅིས་ཀྱང་
ཐེབས་ཡོད་ཚོད་འདུག དོན་དུ་ཡང་རང་རེའི་བོད་རིགས་བུད་མེད་རྣམས་ཀྱི་ལས་
དབང་དེ་ ཕོ་མཆོག་མོ་དམན་གྱི་འདུ་ཤེས་ རྙིང་པ་ལས་ཐར་ཐུབ་མེད་དེ། ལྟོས་
བཅས་ཀྱིས་སློབ་གསོ་མྱོང་སྐལ་མེད་པ་དང༌། གཉེན་སྒྲིག་ རང་དབང་མེད་་་་
སོགས་ཀུན་གྱིས་ཤེས་གསལ་ལྟར་ལགས་པས། སྣང་ཚུལ་འདིའི་རིགས་ལ་དོ་སྣང་
དང་མཐོང་ཆེན་བྱེད་ རྒྱུ་ནི་ང་ཚོའི་གཟུར་དུ་མེད་པའི་འོས་འགན་ཡིན། དེར་་་་
དམིགས་ནས་ པར་ངོས་འདི་ཆེད་དུ་བསྒྲུབས་པ་ཡིན་ལ། པར་ངོས་ཚད་བཀག་
སོགས་ཀྱི་དབང་གིས་ཀློག་པ་པོས་བསྐུར་ཡོང་བའི་རྩོམ་ཡིག་ཁྲོད་ལེགས་ཤོས་གཅིག་
ལས་འགོད་མ་ཐུབ་པར་དགོངས་དག་ཞུས་པ་ཡིན། སླད་མར་ཡང་འདིའི་ཕྱོགས་ལ་
ཐུགས་ཁུར་མཛད་མཁན་ཡོངས་ནས་འདིའི་སྐོར་གྱི་ལྗགས་རྩོམ་བསྐུར་གནང་ཡོང་རྒྱུ་
ནི་རྩོམ་སྒྲིག་པའི་རེ་བ་ཡིན།”
ཞེས་ཁོ་བོས་ཅི་ལྕོགས་ཀྱིས་མོར་རྒྱབ་སྐྱོར་བྱས་པ་ནི། གནས་ལུགས་ལ་དད་
པའི་ཆེས་སྤྱིར་བཏང་གི་སེམས་འདུན་ཙམ་བསྟན་པ་ཡིན་ལ། རང་གི་ལངས་ཕྱོགས་
ཀྱང་མཚོན་ཁུལ་བྱས་པ་ཡིན། འཇམ་དབྱངས་སྐྱིད་ཀྱིས་བྲིས་པའི《བུ་མོ་དེ་ཚོ་ཅིའི་
ཕྱིར་གཞན་ཡུལ་དུ་འབྲོ་དགོས་སོང»ཞེས་པའི་རྩོམ་དུ། “ བུ་མོ་ཚོ་གཞན་རིགས་
དང་གཉེན་བསྒྲིག་རྒྱུར་དགའ་བ་དེ་ཡང་བུ་མོ་རྣམས་རང་ཁྱིམ་དུ་སྡོད་པའི་གོམས་
སྲོལ་ཆགས་མེད་པ་དང་རང་ཡུལ་དུ་མནའ་མར་གོ་ས་མེད་པ་སོགས་ཀྱི་དབང་གིས་
མཇུག་འབྲས་འདི་བྱུང་བ་རེད་སྙམ། འདི་ཡང་མདོར་དྲིལ་ན། བུ་མོ་དེ་ཚོའི་སྐྱོ་
གར་རྐྱང་རྐྱང་ཙམ་མ་ཡིན་པར། འུ་ཚོའི་མི་རིགས་ཀྱི་སྐྱོ་གར་རེད་འདོད” ཅེས་ང་
ཚོར“སྐྱོ་གར”དེའི་ཚབས་ཆེན་རང་བཞིན་བསྟན་པ་རེད། མོའི་སེམས་གཏམ་འདི་
7 =



ཟ་མ་མོའི་སྐྱིད་སྡུག་གངས་མ་ཆར།
དག་ཁ་ཅིག་ལ་བསམ་བློ་གསར་པ་ཞིག་གི་ཚོད་དུ་ཡང་མི་སླེབས་པར་ད་དུང་སྐྱོན་གྱི་
གོང་བུར་གྱུར་ཚེ་ང་དང་ང་འདྲ་བ་དག་གིས་དེ་དག་ལ་གཏན་དུ་གུ་ཡངས་གཏོང་
ཐབས་བྲལ། རྒྱུ་མཚན་ནི་སྐྱོ་གར་སྐྱོ་གར་དུ་མི་མཐོང་བའི་མི་རིགས་ཤིག་གི་མདུན་
ལམ་དེ་ག་འདྲ་ཞིག་ཡིན་སྲིད་དམ། དྲི་བ་འདིར་ང་ཚོ་སུ་ཡིན་ཡང་ལག་པ་བྲང་ལ་
བཞག་སྟེ་བསམ་བློ་གཏོང་རྒྱུ་དང༌། རྣམ་འགྱུར་དྲང་མོའི་སྒོ་ནས་ཁ་གཏོད་རྒྱུ་ནི་
གནད་དམ་པར་མཐོང་། དུས་མཚུངས་སུ་གསལ་འདེབས་བྱེད་རྒྱུ་ཞིག་ལ། ང་ཚོ་
བོད་ཀྱི་བུད་མེད་ཡོངས་ནས་ཀྱང་ཤེས་ཡོན་སྦྱང་རྒྱུ་དང་བཅའ་ཁྲིམས་ལ་བརྟེན་ནས་
རང་རང་གི་ཁེ་དབང་བསྲུང་ཅི་ཐུབ་བྱས་ཏེ། མ་འོངས་པ་ན་སུའུ་ཟན་ཨན་ཐོན་ན་
དང་ཧན་ནའ་ཨ་རེན་ཏིལྟ་བུའི་མཛངས་མ་མང་དུ་འབྱུང་བ་དང༌། གངས་ཅན་
བུད་མེད་རྣམས“ མི་བུ” རེ་རེར་འགྱུར་རྒྱུ་ནི་ཁོ་བོའི་མཐར་ཐུག་གི་རེ་བའང་ཡིན་
ནོ། །
དེ་ལྟ་ནའང་། མིག་སྔའི་གནས་བབ་ད་དུང་ཉམས་དགའ་བ་ཞིག་ཏུ་མི་་་
མཐོང་སྟེ། ང་ཚོ་མི་མང་ཤོས་ཤིག་གིས་བུད་མེད་ཀྱི་ “ གནད་དོན” དེ་གནད་དོན་
ཞིག་ཏུ་བརྩིས་ནས་བསྒྲུབ་འོས་པའི་འགན་ཅི་ཡང་མི་སྒྲུབ་པར་མ་ཟད། ད་དུང༌
གནས་ལུགས་ཀྱི་ལྡོག་ཕྱོགས་སུ་འགྲེང་སྟེ་གཏམ་ཆ་མ་ཆོ་རིགས་སྨྲ་བ་ནི་ཅི་འདྲའི་ཡིད་
ཕངས་ཨང་། དཔེར་ན། དྲ་བའི་གླེང་སྟེགས་ ཁ་ ཤས་སྟེང་བུད་མེད་ལ་གང་་་་
འདོད་དུ་དམའ་འབེབས་དང་ཁྱད་གསོད་བྱེད་པའི་གཏམ་གང་མང་སྤེལ་བ་དང་།
-
1 ཧན་ནའ་ཨ་རེན་ཏི། (Hannah Arendt, Y $$ • Ep >#*,1906-1975) ཨ་མེ་རི་ཁའི་ཆབ་སྲིད་རིག་
པའི་མཁས་པ། བརྩམས་ཆོས《གཏུམ་དབང་རིང་ལུགས་ཀྱི་འབྱུང་རྩ»སོགས་འདུག
-
8
ཡ



སྔོན་འགྲོ།
ནིས་ཆ0དང་ཞོ་ཕེན་ཧ་ཝུར་ཚིསོགས་དར་ཆ་རུ་བསྒྲེངས་ཏེ། དེ་དག་གིས་ཀྱང་བུད་
མེད་ལ“གླེན་མ”དང“ནུས་མེད”ཅེས་སྡིག་དམོད་བྱས་ཡོད་པ་མ་ཡིན་ནམ་ཞེས་ལྡོག་
འདྲི་བྱེད་ལ། རང་རེའི་སྲོལ་རྒྱུན་གྱི་ལྟ་བར་ཡང“བུད་མེད་ཀྱི་ཁ་ལ་མི་ཉན་པ” ༥
བུད་མེད་ནི་གཡོ་སྒྱུ་ཅན་ཡིན” ཞེས་བརྗོད་ཡོད་ཅེས་སྲོལ་རྒྱུན་གྱི་སྲོལ་ངན་པའི་ཁ་
གཏད་དུ་མི་འ གྲེང་བར་དེ་མཁྲེགས་འཛིན་བྱེད་པའི་བསམ་ཚུལ་བདོག་མཁན་ནི།
ཏག་ཏག་གཞན་མ་ཡིན་པར་རང་རེའི་ཤེས་ཡོན་ཅན་དུ་རློམ་མཁན(འདིའི་གྲས་སུ་གྲྭ་
བཙུན་ཡང་འདུས)དང་སློབ་གྲྭ་ཆེན་མོ་པ་ཁ་ཤས་ཡིན་པ་ཤེས་དུས། རྒྱུ་འབྲས་བློ་མིག་
གསལ་ཞིང་། འགན་འཁྲིའི་འདུ་ཤེས་དྲག་པ། མི་རིགས་འདིའི་ལས་དབང་ལ་
མནོ་བསམ་གཏོང་མཁན་ཡོངས་ཀྱི་སེམས་པ་ཕུགས་ནས་ཕུགས་སུ་སྡུག་སྲིད་དོ། ། །
གོ་ལ་ཧྲིལ་པོ་ཤེས་ཡོན་དུས་རབས་སུ་སླེབས་ཀྱིན་པའི་སྐབས་འདིར། ཤེས་
རིག་གིས་རང་ལ་དྲག་ཆས་སྤྲ་བ་དང་། རང་གི་ཀླད་པར་བྱི་དོར་བྱེད་ རྒྱུ་ནི་ཅི་
འདྲའི་གལ་ཆེ་བ་ལ། དེ་ལྟར་ན་ད་གཟོད་སྲོལ་ངན་རྒྱུན་འབྱམས་ སུ་ འགྲོ་བ་་་་
མཚམས་གཅོད་ཐུབ་པ་དང་། རང་དབང་དང་། འདྲ་མཉམ། མང་གཙོ་་་
སོགས་ཀྱི་ས་བོན་ཡང་རང་རེའི་གངས་ཅན་ཡུལ་དུ་འཁྲུངས་པའི་སྐལ་པ་བཟང་པོ་
སྨིན་སྲིད།
ངས་ད་བར་དུ་གོ་བའི་ཆེས་སྙན་པའི་བུད་མེད་ཀྱི “ སྐད” ནི་གླུ་མ་སྐད་གྲགས་
ཅན་ཚེ་བརྟན་སྒྲོལ་མའི་ངག་ནས་ཐོན་པའི《པེ་ཅིང་གསེར་གྱི་རི»མིན་ལ། བུད་
0 ནིས་ཆ། (E. W. Nietzsche, g#,1844-1900) འཇར་མན་གྱི་མཚན་ཉིད་རིག་པ་མཁན། བརྩམས་
ཆོས《ཀུན་སྤྱོད་ཀྱི་མ་ལག་རྣམ་པར་བཤད་པ》སོགས་འདུག
2 ཞོ་ཕེན་ཧ་ཝུར།(A. Schoppenhauer , #*#,1788-1860） འཇར་མན་གྱི་མཚན་ཉིད་རིག་པ་མཁན།
བརྩམས་ཆོས«འཚོ་གནས་སྙིང་པོ་མེད་པ་སྨྲ་བ»སོགས་འདུག
o
-
9
-



ཟ་མ་མོའི་སྐྱིད་སྡུག་གངས་མ་ཆར།
མེད་རྩོམ་མཁན་མེ་སྒྲོན་གྱི་སྨྱུག་རྩེ་ནས་འབུས་པའི《ཉི་མའི་ཚོ་བ》དང་བདེ་སྐྱིད་
འཚོའི《སྙན་ངག་པ་ལ་འགྱོད་པ་མེད»སོགས་ཀྱང་མིན་པར། བོད་སྐད་བོད་ཡིག་
གི་ལམ་ནས་འཁྲུངས་པའི་བོད་ཀྱི་བུད་མེད་རང་གི “ སྐད” རྣལ་མ་སྟེ་རྩོམ་མཁན་
འཇམ་དབྱངས་སྐྱིད་ཀྱི《ཟ་མ་མོའི་སྐྱིད་སྡུག་གངས་མ་ཆར»ཡིན་ནོ། །
2006ལོའི་ཟླ12པའི་ཚེས19ཉིན་ཟི་ལིང་དུ་བྲིས།
- 10



དཀར་ཆག
(96)
དཀར་ཆག
སྐར་མ་སྨིན་དྲུག །
..........................................(1)
འདོགས་ཆ་དང་བུད་མེད་ཀྱི་འབྲེལ་བ། .……………..…..…………………...
བུད་མེད་ཅིག་གི་ལམ་བུ། ། •.........…..….....…... (13)
བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས། .……………….….…….
བུད་མེད་ཀྱི་གཉའ་བཅག་པའི་མཐའ་འབྲས། .……….…..……..………….. (88)
གནས་ཚུལ་དང་གནས་ལུགས།
བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ། ...
བ.…..…….. (113)
བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་། ..…. (126）
ཉིན་ཞིག་ང་ཡང་སྨྱོས་འདུག་མི་ཟེར་རམ། ། .……….…………….…………….. (136)
གྲོང་ཁྱེར་གྱི་ཨ་མ་ཞིག་གི་སེམས་གཅོང་། ..…..…….………..…….…….. (143)
སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས། ... (148)
བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ། ..…..…..….……... (158)
ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ། ... (171)
ཨ་རིའི་མཐོང་ཐོས་ཐན་ཐུན།
...... ... (185）
ཧྥ་རན་སིའི་བུ་མོ་ཞིག་གི་ལྷག་བསམ། .....….…... ..…..….. (208)
་་་་༌་་་་་་་
-
1
གས་



ཟ་མ་མོའི་སྐྱིད་སྡུག་གངས་མ་ཆར།
སྐད་ཡིག་ཉམས་པ་འུ་ཚོ་རང་ཉིད་ལན། ..….…...........….. (210)
ང་དང་མཚོ་སྔོན་བོད་ཡིག་གསར་འགྱུར། ..….............….. (221)
འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག ..…...
•.............. (224)
རང་གི་ཁེ་དབང་རང་གིས་བསྲུང་དགོས། ..…..…..…..…...……….. (236)
མཇུག་བྱང༌། །
(251)
•• ••• ••• •-• ••• ••• •• •-• ••• ••• ••• •• •••
-
2
–



སྐར་མ་སྨིན་དྲུག
སྐར་མ་སྨིན་དྲུག
ང་རང་ལོ་ན་ཧ་ཅང་ཕྲ་བའི་དུས་ནས། ཨ་མས་ཞོགས་པའི་སྐྱ་
རེངས་གསལ་བ་ནས་མཚན་མོའི་སྐར་མ་འཆར་བའི་བར་དུ་སྒོ་ཕྱི་ཡི་ཞིང་
ལས་ཀྱི་ཞོར་ནང་ཁྱིམ་གྱི་ཐལ་ལས་རྡུལ་ལས་དང༌། ཟས་གཡོ་འཚེམ་
དྲུབ། གོན་པ་བཀྲུ་བ་དང་ཁྱིམ་གཞིས་གཙང་སྦྲ། ཆུ་ལེན་ལྕི་འཕུད།
ཁྱོ་གའི་ གཡོག་ རྒྱུག་དང་བྱིས་པ་སྙོར་སྐྱོང་སོགས་ཀྱི་ལས་ཀ་རྫོགས་མེད་
ཅིག་བྱེད་པ་རེད། དེ་བཞིན་ ཉིན་གང་བོར་ལས་ ཀ་བྱས་ཏེ་མཚམས་
བཞག་མཐར། མོ་རང་སྒོ་རའི་ཕྱི་རོལ་གྱི་ཞིང་ས་གྲུ་བཞི་རུ་སོང་ནས་
ཙོག་པར་བསྡད་དེ་བར་སྣང་གི་སྐར་མ་ལ་བལྟ་བ་རེད། དེ་ནི་ཁོ་མོའི་མི་
ཚེ་ཕྱེད་ཙམ་རིང་གི་གོམས་སྲོལ་དུ་ཆགས་འདུག ནམ་རྒྱུན་ཨ་མས་ཉིན་
གཅིག་གི་ལས་ཀ་ཚར་ནས་མལ་གསོ་སྐབས་ཧ་ཅང་འཕྱིས་པོ་ཆགས་ཏེ་
ནམ་མཁའི་སྐར་མ་ཁྲ་ལམ་མེར་བཞད་འདུག་ཅིང༌། ལན་རེར་སྐར་མ་
སྨིན་དྲུག་ཀྱང་འཆར་གྲབས་འདུག མོས་རྒྱུན་དུ་སྐར་མ་སྨིན་དྲུག་ལ་
བལྟས་ནས་ནམ་ཚོད་འཛིན་པའི་རྐྱེན་ནམ། ཉིན་གཅིག་གི་ལས་ཀ་་
མཇུག་རྫོགས་སྐབས་ཅིས་ཀྱང་བར་སྣང་གི་སྐར་མ་ལ་ཐེངས་གཅིག་བལྟ་བ་
རེད། དེ་ནི་ཁོ་མོའི་འཚོ་བའི་གྲུབ་ཆ་ཞིག་ཏུ་གྱུར་འདུག་པར་མ་ཟད།
ཧ་ཅང་རྒྱས་སྤྲོས་ཀྱི་བག་ལྷོད་ཅིག་དང་ཡང་འཇིག་རྟེན་གཞན་ལ་རེ་ལྟོས་
- 1 -



ཟ་མ་མོའི་སྐྱིད་སྡུག་གངས་མ་ཆར།
འཆའ་བའི་དུས་ཡུན་ཕྲ་མོ་ཙམ་རང་ཡིན་པར་འདོད། །
ཞིང་ལས་གཉེར་བའི་ཕ་ཡུལ་གྲོང་ཚོར་མཚོན་ན། དུས་ཚིགས་
བཞི་ལས་བུད་མེད་རྣམས་ཅུང་ཙམ་དལ་བག་ཡོད་པ་དེ་དགུན་དུས་རེད།
དགུན་གྱི་དུས་སུ་ གྲོང་ཚོའི་ནང་གི་བུད་མེད་རྣམས་ཁྱུ་ཁྱུ་བྱས་ཏེ་རི་ལ་
འབུད་ཤིང་འཐུ་རུ་འགྲོ་བ་རེད། དགུན་ཁའི་ཉི་མ་དེ་ཧ་ཅང་ཐུང་ཞིང་།
འབུད་ཤིང་འཐུ་ས་ཡང་གྲོང་ཚོ་དང་ཤིན་ཏུ་རྒྱང་ཐག་རིང་ཙང༌། བུད་
མེད་ཚོ་ནམ་གུང་ཡོལ་མཚམས་མལ་ས་དྲོན་མོ་ལས་ལངས་ཏེ། ཕྲུ་གུ་
སྣབས་ལུག་དག་བསྒྱུར་ནས་རུམ་ལ་ལམ་རྒྱུགས་ཏོག་ ཙམ་དང་རྒྱབ་ལ་
བཏུང་ཇ་ཕྲན་ཙམ་རེ་ཁུར་ཏེ་རྡོག་ཐོན་དགོས་པ་རེད། གལ་ཏེ་ཀ་ཀོར་
བྱས་ནས་རི་ལ་འགྲོ་འཕྱིས་དྲགས་ན། ཉིན་དེར་ཕྱིར་ཁྱིམ་དུའང་སླེབས་
ཁག་པ་རེད་ལ། བུད་མེད་རྣམས་ སྔ་མོ་ནས་ཕྱིར་ལོག་མ་ཐུབ་པར་
འགོར་འགྱངས་བྱུང་ན། ང་དང་ང་འདྲ་བའི་བྱིས་པ་དག་གི་ཁ་ལ་ནུབ་
འཚལ་ཡང་རག་དཀའ་བ་རེད། ལུང་པ་དེའི་ཨ་ཕ་ཕལ་མོ་ཆེ་ཟས་གཡོ་
བར་མི་མཁས་པར་བསྟུན་ཁྱིམ་གཞིས་འདུ་འགོད་ཀྱི་འགན་འཁྲིའི་འདུ་
ཤེས་ཀྱང་དབེན་པ་རེད།
ནམ་རྒྱུན་དགུན་ཁར་འབུད་ཤིང་འཐུ་བའི་སྐབས་སུ་ཨ་མ་ནམ་གུང་
མ་སླེབས་མཚམས་ལ་ཐེངས་མང་མལ་ལས་ལངས་ཏེ་སྐར་མ་སྨིན་དྲུག་ཤར་
ཡོད་མེད་ལ་བལྟ་བ་རེད། དུས་རྒྱུན་ཨ་མའི་ངག་ལས་ཐལ་བའི་སྐར་མ་
སྨིན་དྲུག་དེ་དངོས་གནས་རྣ་བར་སྙན་པོ་འདུག་པར་མ་ཟད་དོན་སྙིང་
-
2
-



སྐར་མ་སྨིན་དྲུག
ཡང་ཀུན་གྱིས་གླེང་བའི་ སྐར་མ་སྨིན་དྲུག་དང་ཧེ་བག་ཤིན་ཏུ་ཆེ་བས།
ཁོ་མོའི་སེམས་ཁོང་གི་སྐར་མ་སྨིན་དྲུག་དེ་ནམ་ཚོད་འཛིན་བྱེད་ཀྱི་རྟགས་
མཚན་ཙམ་ལས་རྣམ་པར་བརྒལ་ཏེ་དོན་སྙིང་གལ་ཆེན་གཞན་ལྡན་པར་
སྣང་། དེ་བས་བདག་ཀྱང་བློ་མཚར་པོས་མྱོས་ཏེ་ཐེངས་ཤིག་མལ་ལས་
ལངས་ ནས་ ཨ་ མའི་ མཛུབ་ མོས་ བསྟན་ སའི་ ཕྱོགས་ སུ་ བལྟས་ པ་ ཡིན།
སྐར་མ་སྨིན་དྲུག་དེ་ཕལ་ཆེར་ནམ་གུང་ཡོལ་མཚམས་སུ་འཆར་བའི་སྐར་
མ་ཞིག་ཡིན་པ་འདྲ། བདག་གི་སྣང་ངོར་དེ་ནམ་ མཁའི་ ཤར་ནུབ་་་
མཚམས་སུ་དོ་མི་མཉམ་པར་འཁྱོག་པོར་བསྒྲིགས་འདུག བལྟས་ཚོད་
དུ་སྐར་མ་གཞན་ལས་གསལ། དེ་ཕལ་ཆེར་སྐར་ཚོགས་ཡིན་གཤིས་འོད་
སྣང་ གསལ་ཚོད་རེད། སྣང་ཚུལ་དེ་དག་མ་ གཏོགས། བདག་ ལ་་་་
དམིགས་བསལ་གྱི་ཚོར་པ་གཞན་ཅི་ཡང་བྱིན་མ་སོང༌། །
དགུན་ཁའི་མཚན་མོ་དག་ལ། ཨ་མས་རྟག་ཏུ། ད་སྨིན་དྲུག་
ཀྱང་ཤར་འདུག འགྲོ་རན་སོང་། ཕྱིར་ཡོང་འཕྱིས་དྲགས་ན་ངའི་
གཅེས་ཕྲུག་ཚོའི་ཁ་ལ་ཟ་མའང་རག་དཀའ་རྒྱུ་རེད། ཁོ་མོ་ཚོ་ད་དུང་
སྐད་གཏོང་དུ་མི་ཡོང་བ་ཅི་ཡིན་ཟེར་ནས་འབུ་མེ་ནང་ལ་ལྷུང་བ་ལྟར་སྡོད་
ལོང་མེད་པར་གྱུར་འདུག དེ་ནི་སྣང་ས་གནས་ལ་འགྲོ་སྐབས་ཕ་མས་
སྙན་ལ་བསྒྲོན་པའི་སྐད་ཆ་སྟེ། གདང་གི་བྱ་ཕོ་འདི་ལ་དཔེ་ལོང་ལས།
ཞོགས་པ་ལངས་པའི་སྔ་མ་བུ་མོས་མཛོད། སྒོ་རྒྱབ་ཁྱི་མོ་འདི་ལ་དཔེ་
ལོང་ནས། དགོང་མོ་ཉལ་བའི་རྗེས་མ་བུ་མོས་མཛོད་ཟེར་བ་ལྟར། ཨ་
– 3 -



ཟ་མ་མོའི་སྐྱིད་སྡུག་གངས་མ་ཆར།
མ་ཞོགས་པར་ལངས་ པའི་ སྔ་མ་དང་དགོང་མོ་ཉལ་བའི་རྟིང་མ་རེད།
མོས་རང་གི་ཚེ་སྲོག་ཕངས་མེད་དུ་འབུལ་བའི་རང་གཤིས་དེར་ང་རང་
གོམས་ལོབས་སུ་སོང་དྲགས་ནས། ཨ་ཕ་སྐྱིད་ཉལ་བྱེད་རྒྱུ་དང་། ཨ་མ་
སྡུག་ཉལ་བྱེད་རྒྱུ་དག་འགྲོ་ལུགས་རྒྱུན་ལྡན་དུ་གྱུར། མ་ཟད། དུས་
ཚིགས་བཞི་བོ་གང་རུང་ལ་ལས་ཚིགས་སུ་འགྲོ་ཆེ་བ་ ཨ་མ་ཡིན་གཤིས།
ཨ་མ་ནི། འཁོར་བ་བཙོན་རྭའི་འཐབ་མོ་པ་ཞིག་ཏུ་ངོས་བཟུང་སྟེ། ཁོ་
མོའི་ཚེ་སྲོག་རི་མགོ་མཐོན་པོའི་དར་ལྕོག་བཞིན་འཛད་ཀྱང་འོས་འཚམ་
ཡིན་པའི་ཚོར་པ་སྐྱེས། །
དེ་རིང་ངས་ཕྱིར་འདང་རེ་བརྒྱབ་ན་སྐར་མ་སྨིན་དྲུག་དང་ཨ་མའི་
བར་བརྗོད་དཀའ་བའི་གཏམ་རྒྱུད་རིང་མོ་ཞིག་འདུག་པར་མཐོང་།
ང་ རང་འཚར་ལོངས་བྱུང་ཙམ་ལ་ ཨ་མའི་རེ་ལྟོས་ལྟར་སློབ་གྲྭ་་་་
འགྲིམས། རྗེས་སོར་ལས་བྱེད་བྱས་རྗེས་སུ། ཕ་ཡུལ་ལ་ལོག་ཐེངས་
རེར། ཨ་མ་ལོ་རེ་ལས་ལོ་རེར་རྒས་ཏེ་རི་མགོ་ལ་ཐུར་ལ་འགྲོ་མགོ་མི་
འཁྱོངས་པར་གྱུར་འདུག ཡིན་ནའང་མོས་སྔར་རྒྱུན་བཞིན་ནམ་མཁའི་
སྐར་མ་ལ་བལྟ་བའི་སྲོལ་དེ་འགྱུར་མི་འདུག དུས་དེར་ཨ་མའི་ལུས་
ཁམས་སྐྱོ་མོ་ཆགས་གཤིས་སྐར་མ་སྨིན་དྲུག་འཆར་བར་སྒུག་སྡོད་བྱེད་
དཀའ་ནའང་། ངས་ཨ་མ་དང་མཉམ་དུ་བར་སྣང་ན་རྣམ་པར་བཀྲ་
བའི་སྐར་མ་གཞན་ལ་བལྟས་པ་ཡིན། ཕ་ཡུལ་གྱི་མཁའ་དབྱིངས་དྭངས་
གཙང་ཡིན་པའམ་ཡང་ན་ཨ་མས་བཞག་པའི་བག་ཆགས་ཀྱི་རྐྱེན་ཡིན་ནམ།
— 4 -



སྐར་མ་སྨིན་དྲུག
གང་ལྟར་ཕ་ཡུལ་དུ་བར་སྣང་གི་སྐར་ཚོགས་ཁྲ་ཆིལ་ལེར་རྒྱུ་བ་མཐོང་དུས།
བདག་ལ་བརྗོད་དཀའ་བའི་ཚོར་སྣང་ཉམས་དགའ་བ་ཞིག་སྟེར་ཡོང་། །
དུས་ཀྱི་ལོ་ ཟླ་ ཁད་ཀྱིས་འདས་ནས་བདག་གི་སྙིང་ཉེ་བའི་ཨ་མ་་་
ལགས་འཇིག་རྟེན་མི་ཡུལ་དང་གཏན་བྲལ་བྱས་ཏེ་ལོ་ཡི་འཁོར་མོ་གཅིག་
གྲངས་འདས། ད་ལྟ་གྲོང་ཚོའི་ནང་གི་བུད་མེད་གཞོན་ནུ་མ་རྣམས་ཀྱིས་
སྐར་མ་སྨིན་དྲུག་ལ་བལྟས་ནས་ནམ་ཚོད་འཛིན་པའི་གནའ་བོའི་སྲོལ་དེ་
མཇུག་རྫོགས་ཟིན་པར་མ་ཟད། ཕ་ཡུལ་གྱི་རི་ལུང་ཐམས་ཅད་སྐྱ་ཟད་
སྔོ་གཏུགས་སུ་ལུས་ཐོག་འབུད་ཤིང་ཡང་རྩ་བ་ནས་མེད་པར་གྱུར་འདུག
ཡིན་ནའང༌། ང་རང་སྔར་ལས་ཀྱང་སྐར་མ་སྨིན་དྲུག་ལ་དུངས། རྒྱུ་
མཚན་སྐར་མ་སྨིན་དྲུག་ལས་ཨ་མའི་ཚེ་སྲོག་གི་རེ་སྣང་དང་རྨི་ལམ་མཐོང་
ཐུབ། དེ་རིང་ངས་སྐར་མ་སྨིན་དྲུག་བརྗོད་གཞི་བྱས་ནས་འདས་ཟིན་
པའི་ལོ་ཟླའི་ཁྲོད་ཀྱི་ཉམ་ང་བའི་ཨ་མའི་ལང་ཚོ་དང་ཆག་གྲུམ་དུ་སོང་བའི་
རྨི་ལམ་དེ་འཚོལ་འདོད།
ཨ་མ་ལགས། ཁྱེད་ཀྱིས་ཅིའི་སླད་དུ་སྐར་མ་སྨིན་དྲུག་ལ་དེ་འདྲའི་
རེ་ལྟོས་བཅངས་པ་ཡིན་ནམ། ཁྱེད་ཀྱིས་བདག་ལ་བུད་མེད་ཀྱི་ལས་
དབང་དེ་ ཁོལ་མོ་ཞིག་ ལས་ ཀྱང་དམན་ པ་ ཤེས་ སུ་ བཅུག་པར་མ་ཟད།
ཟས་ཞིམ་པོ་ཟ་མཁན་སྐྱེས་པ་ཕོ་དང་ལས་སྡུག་པོ་བྱེད་མཁན་ཟ་མ་མོ་ཡིན་
པའི་གནས་ལུགས་རྣམས་དྲངས། ཅི་སྟེ་དེ་འདྲ་ཡིན་ནའང་། ཨ་མ་
ཁྱེད་ཀྱིས་ཀྱང་ལོ་ན་གཞོན་དུས་སུ་ལས་བསྐོས་ཀྱི་ལམ་ཕྲན་འདི་སྒྱུར་་་་
，
— 5 -



ཟ་མ་མོའི་སྐྱིད་སྡུག་གངས་མ་ཆར།
བསམ་གྱི་འདུན་པས། གཅར་རྡུང་ཡང་མང་མང་ཉོས་པ་ང་ལ་གསལ།
ཨ་མ་ལགས། བདག་ལ་ཁྱེད་ཀྱིས་མ་འགྲུབ་པའི་བསམ་དོན་དེ་རྒྱུན་སྐྱོང་
གི་སེམས་འདུན་གྱིས་ཁེངས།
2006/10/15ཉིན་གྲུབ།
6



འདོགས་ཆ་དང་བུད་མེད་ཀྱི་འབྲེལ་བ།
འདོགས་ཆ་དང་བུད་མེད་ཀྱི་འབྲེལ་བ།
ཨ་མདོའི་རོང་ཕྱོགས་སུ་བུ་མོ་ཞིག་ལོ་བཅུ་དྲུག་བཅུ་བདུན་ལ་སླེབས་
ནས་སྐྲ་ཕབ་ཀྱི་མཛད་སྒོ་བསྡུས་རྗེས་མི་དར་མར་གྱུར་པའི་མཚོན་རྟགས་
སུ་སྐྲ་ལུང་འདོགས་པ་རེད། སྐྲ་ལུང་ནི་ཁྱོ་གའི “རྣམ་ཤེས”དང་སྟོབས་
འབྱོར་མཚོན་བྱེད་ཀྱི་རྟགས་མཚན་དུ་འདོད་པ་རེད། སྐྲ་ཕབ་ཚར་རྗེས་
ད་གཟོད་བུ་མོ་གང་དེ་གནས་ལ་བསྐྱལ་ཆོག་ཅིང་། གཉེན་སྒྲིག་ཆང་ས་
བརྒྱབ་རྗེས་སྐྲ་ལུང་དེ་ཁོ་མོ་ཚོའི་གྲིབ་མ་ནག་རིལ་བཞིན་ནམ་ཡང་རང་
ལུས་དང་ཁ་འབྲལ་མི་ཆོག་པ་རེད། བུད་མེད་ཚོས་བོད་ལྭ་ གྱོན་རྗེས་
རྒྱབ་སྟོང་དུ་བསྐྱུར་ནས་སྐྲ་ལུང་མ་བཏགས་པ་ཡིན་ན་གཞན་གྱིས་ཡུགས་
སར་གྱུར་ཡོད་མེད་ལ་དོགས་པ་ཟ་བ་རེད། སྲོལ་རྒྱུན་དེའི་རྐྱེན་གྱིས་
བུད་མེད་རྣམས་སྐྲ་ལུང་དང་ཁ་འབྲལ་དུས་ཞེད་སྣང་ཚ་པོ་སྐྱེ་གི་ཡོད་པ་
རེད།
བདག་གི་ ཨ་ མ་ཡུན་རིང་ན་ཞིང་ལུས་ མཚག་ ཞན་པས་ སྐྲ་ལུང་་་་་
འདོགས་ པར་ སྟབས་མི་བདེ་བ་རེད། ངས་ སྐྲ་ལུང་ལེན་ པའི་ སྐད་ཆ་
བརྗོད་སྐབས་མོ་རང་བསམ་ཚུལ་དེར་མོས་མཐུན་ཆེན་པོ་འདུག ཡིན་
ནའང་ཞེད་སྣང་ཡ་མེད་ཅིག་ཀྱང་སྐྱེ་བཞིན་ཡོད། ཕྱིས་སུ་ཨ་མའི་ན་ཚ་
ཇེ་སྡུག་ཇེ་ལོད་དུ་སོང་བ་དང་བསྟུན་མཚམས་ཤིག་སྐྲ་ལུང་ཡང་ཐེག་་་་
-
7



ཟ་མ་མོའི་སྐྱིད་སྡུག་གངས་མ་ཆར།
-
-
-
དཀའ་བར་གྱུར། དེ་བཞིན་ཨ་མས་སྐྲ་ལུང་རེས་ལེན་རེས་འདོགས་ཀྱི་གོ་
རིམ་རིང་མོ་ཞིག་བརྒྱུད་མཐར་ངང་གིས་གོམས་ལོབས་སུ་སོང་། ཡིན་
ནའང་རང་གི་ཁྱོ་ག་གསོན་བཞིན་དུ་སྐུ་ལུང་བླངས་པར་མོ་རང་བདེ་གི་མི་
འདུག སྐབས་དེར་ཨ་ཕས་ཀྱང་ཨ་མར་སྐྲ་ལུང་བླངས་ཆོག་པའི་གནང་
བ་སྩལ། ཞིང་གྲོང་གི་བུད་མེད་ཅིག་ལ་མཚོན་ན། གཞན་གྱི་སྐུལ་
འདེད་དང་རང་ལ་སྤོབས་ཤུགས་ཅུང་ཙམ་མེད་ཚེ། ཡུལ་སྲོལ་གོམས་
འདྲིས་དེ་ལས་ཐོད་རྒལ་བྱེད་རྒྱུ་ནི་ལས་སླ་མོ་ཞིག་མིན་པར་མཐོང་།
ལོ་བཅུ་ལྷག་གི་སྔོན་ཞིག་ལ་ང་རང་ལྷ་སར་འབྱོར་སྐབས་ཏག་ཏག་
དེ་གའི་བོད་མི་སྤུན་ཟླ་རྣམས་ཞོ་སྟོན་ལ་རོལ་གྱིན་པའི་སྒང་རེད། དེ་
བས་ང་རང་ཡང་ནོར་བུ་གླིང་ག་རུ་སོང་ནས་བོད་ལྗོངས་བརྙན་འཕྲིན་
ལས་ཁུངས་ཀྱི་ལས་བྱེད་མི་སྣ་སྐོར་ཞིག་དང་མཉམ་དུ་སྤྲོ་འཛོམས་བྱས་པ་
ཡིན། སྐབས་དེར་ངས་ལྷ་སའི་གྱོན་ཆས་ཕུ་མེད་པང་གདན་མེད་པ་ཞིག་
གྱོན་འདུག་པ་བུད་མེད་ལས་བྱེད་རེ་འགས་མཐོང་རྗེས། ཁྱོད་རང་ཆང་
ས་བརྒྱབ་འདུག་གམ་ཞེས་དྲིས་བྱུང་། ངས་ང་རང་ཆང་ས་བརྒྱབ་འདུག་
པར་མ་ཟད་ཕྲུ་གུའང་ཡོད་པའི་གནས་ཚུལ་གསལ་བོར་ལབ། ཁོ་མོ་ཚོ་
ཡ་མཚར་བཞིན་འོ་ན་ཁྱོད་ཀྱིས་པང་གདན་མི་རྒྱག་པ་ཅི་ཡིན་ཞེས་དྲིས།
ངས་ང་ཚོ་ཨ་མདོར་མཚོན་ན་དབུས་གཙང་གི་གྱོན་ཆས་ཕུ་མེད་འདི་དར་
ནས་ལོ་མང་པོ་འགོར་མེད་ཅིང་། གྱོན་ཆས་འདིའི་གྱོན་སྲོལ་ཡང་གསལ་
བོར་ཤེས་ཀྱིན་མེད་ལ། ང་རང་པང་གདན་རྒྱག་པར་མི་ལོབས་པས་མ་
- 8 -



འདོགས་ཆ་དང་བུད་མེད་ཀྱི་འབྲེལ་བ།
་
་་་་་་་་
བརྒྱབ་པ་ཡིན་ཞེས་ལན་བཏབ་པ་ན། ཁོ་མོ་ཚོས་ཡིད་སྨོན་དང་བཅས་
སྐྱིད་པ་ལ་ཨང་ཟེར། ངས་ཁྱོད་ཚོ་པང་གདན་ལ་དགའ་པོ་མེད་ན་མ་
རྒྱག་དང་ཞེས་པས། ཁོ་མོ་ཚོས་གཉེན་བསྒྲིགས་རྗེས་ པང་གདན་མ་་་
བརྒྱབ་པ་ཡིན་ན། མི་གཞན་གྱིས་ཡུགས་སར་བུད་ཡོད་མེད་ལ་དོགས་པ་
སྐྱེ་ངེས་རེད་ཟེར། བཤད་པ་ལྟར་ན། པང་གདན་ནི་སྐྱེས་པའི་བླ་སྲོག་
མཚོན་བྱེད་དུ་བརྩི་ཡི་ཡོད་པ་རེད། དེ་ཕལ་ཆེར་ང་ཚོ་ཨ་མདོའི་རོང་
ཕྱོགས་ཀྱི་བུད་མེད་ཀྱི་སྐྲ་ལུང་དང་ཆ་འདྲ་བོ་འདུག ངས་པང་གདན་
བརྒྱབ་མེད་པ་མཐོང་སྐབས་ཁོ་མོ་ཚོས་རྦད་དེ་ཡིད་སྨོན་འཆོར་གྱིན་པའི་
སྣང་ཚུལ་དེར་གཞིགས་ན། བུད་མེད་ཚོ་པང་གདན་རྒྱག་རྒྱུར་དགའ་བ་
མ་ཡིན་པར། རང་ཉིད་གཉེན་བསྒྲིགས་ཚར་བ་དང་ཡུགས་སར་གྱུར་
མེད་པ་སོགས་ཀྱི་མཚོན་བྱེད་ཙམ་རེད། ཁོ་མོ་ཚོས་པང་གདན་རྒྱག་རྒྱུ་
དེ་འགན་ཁུར་ཞིག་ཏུ་བརྩི་བ་ལས་རྒྱུན་ཆས་ཤིག་ཏུ་བརྩི་ཡི་མེད་པ་རེད།
མང་བཟའ་པད་དཀར་ལགས་ཀྱི་བརྩམས་ཆོས་ལས་བུད་མེད་ཀྱི་འདོགས་
ཆ་མཚོན་རྟགས་རང་བཞིན་དུ་གྱུར་འདུག་པའི་སྐོར་གླེང་བ་གཤམ་གསལ་
ལྟར། སྐྱེས་པ་ཚོར་མཚོན་ན། བུད་མེད་ལ་བསམ་བློ་ཡོད་པ་ལས་བུད་
མེད་རྣམས་གསེར་དངུལ་གྱི་རྒྱན་ཆ་འདོགས་པ་དང་རྣམ་པ་ཇེ་མཛེས་སུ་
གཏོང་བའི་སྒང་དུས་ཚོད་འདའ་བར་བློ་མོས་ཡོད་ཀྱི་འདུག ལོ་རྒྱུས་
སྒང་བོད་ཀྱི་བུད་མེད་རྣམས་རྒྱུ་ནོར་དང་སྐྱེས་པའི་རྣམ་ཤེས་བཅོལ་ཡུལ་
གྱི་མདོ་འཛིན་པར་གྱུར་ཡོད་ཚུལ་བཤད་ཀྱི་ཡོད་པ་དང༌། གཉེན་་་་་
9
-



ཟ་མ་མོའི་སྐྱིད་སྡུག་གངས་མ་ཆར།
--
-
-
-
བསྒྲིགས་རྗེས་དབུས་གཙང་དུ་པང་གདན་རྒྱག་པ་དང་ཁམས་ཁུལ་དུ་་་
མགོར་ སྤོས་ཤེལ་ལྔ་འདོགས་པ། ཨ་མདོར་དུང་རའམ་དམར་གདན།
སྐྲ་ལུང་འདོགས་པ་སོགས་ཏེ། འདི་དག་གིས་བུད་མེད་དེར་བདག་པོ་
ཡོད་ཟིན་པ་མཚོན་གྱིན་ཡོད་པས། སྐབས་དེ་ཤེད་ནས་ཁོ་མོ་ཚོས་རྒྱུན་
ཆ་འདི་དག་ཁྱད་དུ་འཕགས་པར་ངོས་འཛིན་གྱིས་རང་ཉིད་ཀྱི་རྣམ་ཤེས་
སམ་བླ་སྲོག་བོར་ཡོད་པའི་ཁར། མཚོན་བྱེད་རང་བཞིན་དུ་གྱུར་པའི་
རྒྱན་ཆ་འདི་དག་གཉེན་བསྒྲིགས་རྗེས་ཀྱི་བུད་མེད་རྣམས་ཀྱི་འཚོ་བའི་ཁྲོད་
ཀྱི་ལྕགས་སྒྲོག་ཏུའང་གྱུར་ཡོད་པ་རེད་ཅེས་བརྗོད་འདུག་པ་དངོས་གནས་
རང་རེད། །
ལོ་མང་པོའི་སྔོན་ཞིག་ལ་ལས་ཀའི་ཆེད་དུ་གཉེན་བསྒྲིགས་ཟིན་པའི་
ཁ་ཆེའི་བུད་མེད་གཉིས་དང་མཉམ་དུ་གྲོང་ཁྱེར་ག་གེ་མོ་ཞིག་ཏུ་སོང་བ་
ཡིན། བུད་མེད་དེ་གཉིས་ཀྱིས་གཞི་རིམ་གྱི་རྫོང་ཞིག་གི་རིག་རྩལ་ལས་
ཁུངས་སུ་ལས་ཀ་གཉེར་གྱི་ཡོད་པ་རེད། ང་ཚོ་ཟླ་གཅིག་ལྷག་རིང་ལ་
ཕན་ཚུན་ཁ་བརྡ་འབྲེལ་འདྲིས་བྱས་པ་ལས། ཁོ་མོ་གཉིས་ཀྱིས་ཁ་ཆེའི་
བུད་མེད་ལ་གོ་ས་མེད་པར་འཁང་ར་དང་ ལྷག་པར་དུ་གཉེན་བསྒྲིགས་
རྗེས་བུད་མེད་རྣམས་ཀྱིས་ཞྭ་རས་ནག་པོ་གྱོན་དགོས་པའི་སྲོལ་དེར་གཏན་
ནས་དགའ་གི་མེད་པ་ཤེས། དེའི་ཁྲོད་ཀྱི་བུད་མེད་ཅིག་གིས། མོས་ཁྱོ་
ག་དང་ཁྱིམ་མིས་མི་མཐོང་སར་ཞྭ་རས་གཡུགས་ཏེ་རྒྱ་སྲང་ལ་གང་འདོད་
དུ་ཉུལ་བ་ཡིན། ཁྱོ་གའི་མཐོང་ལམ་དང་ཡང་ཁྱོ་གའི་ཁྱིམ་མི་དང་་་་
– 10 -



འདོགས་ཆ་དང་བུད་མེད་ཀྱི་འབྲེལ་བ། །
འཕྲད་པར་འགྲོ་དུས་ཞྭ་རས་ངེས་པར་དུ་གྱོན་དགོས་པ་རེད་ཟེར། མོས་
བཤད་ན། དེ་ནི་སེམས་པ་ཧ་ཅང་མི་སྐྱིད་པའི་དོན་དག་ཅིག་རེད་ཟེར།
ཡིན་ནའང་སྲོལ་དེ་བཟློག་པའི་སྤོབས་པ་མེད་ཚོད་རེད། ཁོ་མོ་ཚོ་དང་
ཁ་བརྡ་འབྲེལ་འདྲིས་མ་བྱས་སྔོན་ལ་བདག་གི་སེམས་པར་ཁ་ཆེའི་བུད་
མེད་རྣམས་ཁྱོ་གའི་སྒྲིག་སྲོལ་བརྩི་སྲུང་དང་སྲོལ་རྒྱུན་གྱི་བཀག་སྡོམ་ལ་
རྒྱབ་འགལ་མི་བྱེད་པར་འདོད་ཡོད། ཐེངས་དེར་ངས་ད་གཟོད་དེ་འདྲ་
མིན་པ་གསལ་བོར་ཤེས་ཤིང༌། སྲོལ་དེས་ཁོ་མོ་ཚོའི་སེམས་པ་སྡུག་གིས་
མནར་བཞིན་པ་རྟོགས། དེ་ཡང་ལོས་ཡིན་ཏེ། བུད་མེད་ལ་ལན་བུ་སྐྲ་
ལས་མཛེས་པའི་མགོ་རྒྱན་གང་ཙམ་ཡོད། རང་ཉིད་བུད་མེད་ཅིག་ཡིན་
པའི་ཆ་ནས། བུད་མེད་ཀྱི་མཛེས་པ་འཇོམས་བྱེད་ཀྱི་གྱོན་ཆས་གང་
ལའང་དགའ་པོ་གཏན་ནས་མེད།
ཕ་ཡུལ་རྒྱབ་ལ་བསྐྱུར་པའི་ཟླ་གཅིག་ལྷག་གི་རིང་ལ་ཁོ་མོ་གཉིས་
སྲོལ་རྒྱུན་གྱི་བཀག་རྒྱ་ལས་རྣམ་པར་འགོངས་ཏེ་སེམས་ལྷོད་བག་དལ་གྱིས་
སྤྲོ་སྐྱིད་ལོངས་སུ་སྤྱོད་པ་མཐོང་དུས། སྲོལ་རྒྱུན་གྱི་བཀག་རྒྱ་དམ་པོས་
ཀྱང་བུད་མེད་ཀྱི་ལུས་ངག་ཡིད་གསུམ་གཅུན་ཐུབ་མེད་པ་ཚོར། ཁོ་མོ་
གཉིས་རི་དྭགས་རྙི་ལས་ཤོར་བ་དང་འདྲ་བ་ནི། དུས་རྒྱུན་འཚོ་བའི་
ཁྲོད་བུད་མེད་ལ་བཀག་རྒྱུ་མང་བའི་རྐྱེན་ཨེ་ཡིན་ནམ་སྙམ། སྤྱིར་དེ་ནི་
མི་སྒེར་གྱི་དོན་དག་ཅིག་ཡིན་པས་གླེང་དགོས་དོན་མེད་ནའང་། འདི་
ནས་ངས་བཤད་འདོད་པ་ནི། མིའི་ལྷན་སྐྱེས་སུ་གྲུབ་པའི་འབྱུང་པ་གང་
– 11 –



ཟ་མ་མོའི་སྐྱིད་སྡུག་གངས་མ་ཆར།
-
--
-
-
-
ཞིག་བཙན་དང་དབང་གིས་བཅོམ་བསམ་པ་དེ་ནི་མིའི་རང་གཤིས་ལ་
གསལ་ཆ་མེད་པའི་རྟགས་རེད་ཟེར་བ་ཡིན།
ཁྱོ་གའི་ཆེད་དུ་གྱོན་ཆས་གང་རུང་མི་འདོད་བཙན་གྱིས་གྱོན་དགོས་
པའི་སྲོལ་རྒྱུན་འདི་ལ། བུད་མེད་རྣམས་ཀྱིས་ལྐོག་ཏུ་མི་འདོད་པའི་སུན་
སྣང་གི་རང་མདངས་སྟོན་གྱིན་པ་གོང་གི་དཔེ་དེ་དག་ལས་གསལ་རྗེན་དུ་
བུད་འདུག མི་ནི་སྒེར་སེམས་ཅན་དང་རང་ཉིད་གཙོ་བོར་འཛིན་པའི་
སྲོག་ཆགས་ཤིག་ཡིན་ལ། བུད་མེད་ཀྱང་དེ་ལས་འདའ་ཐབས་མེད་
དོ། །
2007/02/11ཉིན་གྲུབ།
- 12 -



བུད་མེད་ཅིག་གི་ལམ་བུ།
བུད་མེད་ཅིག་གི་ལམ་བུ།
ཡུགས་ས་མ་དེས་ཨེན་ཙམ་ གྱིས་ རང་གི་བུ་མོ་ ཡང་རྔ་ལམ་དུ་་་་་
བརྫངས་སོང་ཟེར།
བདག་གི་དྲན་ཤེས་ཀྱི་རྟ་ཕོ་རྒྱུག་ཐེངས་གཅིག་གིས་ལོ་ངོ་ཉི་ཤུའི་
ཡར་སྔོན་གྱི་དཔྱིད་དུས་ཀྱི་ཉིན་མོ་ཞིག་ལ་ སླེབས། ལུས་ལ་ཚི་ལེན་་་་
དཀར་རྐྱང་དང་རས་རྐྱང་ཕྱུ་པ་ནག་པོའི་མཐའ་ལ་ཕྲུག་ཁྲ་སོར་མོ་དོ་ཙམ་
བརྒྱབ་པའི་སྟེང་སྐེ་རགས་གློ་དམར་བཅིངས་ཤིང་རྒྱབ་ཏུ་འཇའ་ཚོན་སྣ་
ལྔའི་མདངས་དང་ལྡན་པའི་སྐྲ་ལུང་ཆ་འགྲིག་མ་ཞིག་གི་ནང་གཡུ་བྱུར་
ཚགས་ལྷོད་རན་པོ་བཏིངས་པའི་གོང་དུ་སྐྲ་མདུད་དམར་པོ་སྤྲས་ཤིང་མགོ་
རས་དཀར་པོ་དཀྲིས་པ་སོགས་ཀྱི་ཚོས་གཞིའི་ཁྱད་པར་ཤིན་ཏུ་ཆེ་ནའང་།
སྐྱེས་ གཟུགས་ཕྲ་ཞིང་ཞལ་རས་དཀར་ལ་དམར་མདངས་ཆགས་པའི་་་
གཞོན་ཤའི་སྟེང་མིག་དཀྱུས་རིང་ལ་སྣ་གཟེངས་མཐོ་བ་སོགས་ཀྱི་ལང་ཚོའི་
ཁོ་ལག་རྫོགས་ཐོག་བོད་མོའི་ཁྱད་ཆོས་ཀྱང་དོད་པོ་ལྡན་གཤིས་མིག་ལ་
མཛེས་ ཤིང་ བློ་ ལ་ འབབ་ པའི་ ཚོར་སྣང་ ཞིག་ དབང་ མེད་ དུ་ སྐྱེས་ ཡོང་།
མོ་བལྟས་ཚོད་དུ་ལོ་བཅུ་དྲུག་བཅུ་བདུན་ཙམ་ལ་སླེབས་འདུག སྐབས་
དེར་ ང་ རང་ མི་ རིགས་ དགེ་ ཐོན་ སློབ་ གྲྭ་འགྲིམ་ བཞིན་ པའི་ སྒང་ ཡིན།
ལན་དེར་སློབ་གྲྭའི་གུང་གསེང་ཕྲན་བུ་རག་ཙང་ཕ་ཡུལ་དུ་ཐེངས་ཤིག་
– 13 -



ཟ་མ་མོའི་སྐྱིད་སྡུག་གངས་མ་ཆར།
ལོག་པ་ཡིན།
ཉིན་དེར་ང་རང་ཏག་ཏག་ཁྱིམ་མིའི་ཚབ་ཏུ་སྡོང་ཕྲུག་འཛུགས་སུ་
སོང་བ་ཡིན་པས། བུ་མོ་དེ་མཐོང་བ་ཐོག་མ་ཡིན། ང་རང་ལས་ཚིགས་
སུ་སླེབས་ཙམ་ན་ལས་མགོའང་བརྩམས་སོང་། སེམས་སུ་ཕོ་བརྒྱ་སེམས་
པ་ཤོར་ས་དང་མོ་བརྒྱ་སྙིང་རླུང་ལངས་སའི་མེ་ཏོག་པད་མ་འདྲ་བའི་བུ་མོ་
འདི་སུ་ཚང་གི་མནའ་མ་ཡིན་ནམ། ཕ་བཟང་གི་བུ་མོ་རིགས་བཟང་མ།
མ་བཟང་གི་བུ་མོ་བཞིན་བཟང་མ་ཟེར་བ་འདི་འདྲ་ཞིག་མིན་ནམ། ཁྱོ་
ག་དེར་དངོས་གནས་བསོད་ནམས་ཆེན་པོ་འདུག་སྙམ་ཞིང་དོང་བུ་བརྐོས་
ཏེ་སྡོང་ཕྲུག་བཙུགས། མི་རེ་ལ་སྡོང་ཕྲུག་འཛུགས་པའི་འགན་བཞག་
ཡོད་ཕྱིར་ངལ་རྩོལ་པ་ཚང་མ་ཚ་ཚ་འུར་འུར་གྱིས་སྡོང་ཕྲུག་འཛུགས་པའི་
ལས་ལ་བྲེལ། བདག་གིས་ཀྱང་རྔུལ་ཆུ་ཕྲུམ་ཕྲུམ་ངང་འགན་ཁུར་འགྲུབ་
པར་ གང་ནུས་བྱས། དེ་བཞིན་བྲེལ་བྲེལ་འཚུབ་འཚུབ་ཀྱིས་ཆུ་ཚོད་་་་
གཉིས་རིམ་བཞིན་འདས་པ་ན། སྡེ་དཔོན་གྱིས་གཞི་ནས་ངལ་གསོའི་
བརྡ་བརྒྱབ་པ་དང་ངལ་རྩོལ་པ་ཚང་མས་ལས་མཚམས་བཞག་སྟེ་རང་རང་
གི་དགའ་ཁ་འཁྱེར་ཕྱོགས་ལྟར་ཁྱུ་ཁྱུ་བྱས་བསྡད་དེ་གཏམ་གླེང་ཅི་རིགས་
ཀྱི་འགོ་བརྩམས། ང་རང་ཡང་བུ་མོ་མནའ་མ་འདུས་པའི་བུད་མེད་སྐོར་
ཁྱུ་དེའི་ནང་ཞུགས། ལས་ཀའི་བར་མཚམས་ཀྱི་ངལ་གསོའི་འཕྲོས་མོལ་
ཅི་རིགས་ལས། ངས་ད་གཟོད་ཁོ་མོ་ང་ཚོའི་སྡེ་བའི་ལས་བྱེད་པ་ཞིག་གི་
ཆུང་མ་ཡིན་པ་ཤེས། མ་ཟད། མོའི་ཨ་མ་ནི་མོ་རང་ལོ་ན་ཕྲ་བའི་དུས་
14 –



བུད་མེད་ཅིག་གི་ལམ་བུ།
སུ་ཚེ་ལས་འདས་པ་དང༌། དེའི་རྗེས་ཨ་ཕས་ཀྱང་མོ་རང་བསྐྱུར་ཏེ་སྡེ་བ་
དེའི་ནང་ཚང་གཞན་དུ་མག་པར་ཕྱིན་སོང་བ། མོ་རང་ང་ཚོའི་གྲོང་ཚོ་
དེར་ མ་ ཡོང་ སྔོན་ ལ་ ཕུ་ བོ་ དང་ མཉམ་ དུ་ འཚོ་ སྡོད་ བྱས་ ཡོད་ པ་ ཤེས།
གནས་ཚུལ་དེ་རྟོགས་རྗེས་བུད་མེད་རེ་འགས་མོའི་ཀྱག་ཀྱོག་གི་མི་ཚེའི་
ལམ་བུ་དེར་གདུང་སེམས་སྐྱེས་ཏེ་དངན་པའང་ངང་གིས་འཆོར་གྱིན་་་་
འདུག བདག་གི་སེམས་པར་ཡང་ལོ་ཆུང་བྱིས་པའི་དུས་ལ་དྲིན་ཆེན་མ་
ལོ་དང་མ་ཤི་གསོན་བྲལ་བྱས་པ་དེ་ནི་བྱིས་པ་ཞིག་ལ་མཚོན་ན་ཆེས་ཡ་ང་
བའི་དོན་བྱ་ཞིག་ཡིན་ཐོག ཨ་ཕས་ཀྱང་མོ་རང་བསྐྱུར་ཏེ་མག་པར་ཕྱིན་
སོང་བས་ ཨ་ཕ་དེ་ཅི་འདྲའི་མི་ཅོལ་ཆུང་མདོ་མེད་ཅིག་རེད་བསམ་མོད།
ཡང་མ་འདས་ཕ་ཤོར་གྱི་རྗེས་སུ་ཏན་ཏན་ཁྱོ་ག་ཡག་པོ་ཞིག་དང་ཕྲད་པ་
འདི་དཀོན་མཆོག་གིས་མོ་ལ་ཐུགས་རྗེས་གཟིགས་པ་མིན་ནམ་སྙམ།
ང་ རང་ ལས་བྱེད་ བྱས་ རྗེས་ ཕ་ ཡུལ་ དུ་ ལོག་ ཐེངས་ ཉུང་ ནའང་།
ཡུལ་མི་ཚོའི་ཁ་ནས་མནའ་མ་དེ་དང་འབྲེལ་ཡོད་ཀྱི་གཏམ་གླེང་མང་པོ་
ཐོས་ཀྱིན་འདུག དང་ཐོག་གི་བག་ཆགས་ ཐོག་མ་དེའི་རྐྱེན་ནམ་གང་
ཡིན་གསལ་བོར་མི་ཤེས་ནའང་། ང་ཁོ་མོའི་གཏམ་རྒྱུད་ལ་ཉན་རྒྱུར་ཧ་
ཅང་དགའ་པོ་ཡོད། ཐོས་པ་ཡིན་ན། མོ་རང་དང་ཐོག་ལུང་པ་དེར་
འབྱོར་ཙམ་ལ། རི་ནས་འབུད་ཤིང་འཐུ་སྐབས་བོང་བུར་ཁལ་འགེལ་མ་
ཤེས་པར་གཞན་གྱིས་འཕྱ་སྨོད་དང༌། སྟོན་ཐོག་བསྡུ་སྐབས་ཞིང་འབྲེག་
གི་ལས་ལ་བྱང་ཆ་མེད་ཕྱིར་ནང་མིས་ཟུར་ཟ་བྱས་པ་རེད་ཟེར། སྤྱིར་དེ་
– 15 –



ཟ་མ་མོའི་སྐྱིད་སྡུག་གངས་མ་ཆར། །
ནི་ཁོ་མོ་གཅིག་པུའི་ལས་དབང་ཙམ་མ་ཡིན་པར་ལུང་པ་དེའི་མནའ་མ་
ཀུན་གྱི་སྤྱི་མཐུན་གྱི་ལས་དབང་རང་རེད། མནའ་མའི་ཟས་གཡོ་ལག་
བཅུད་ཀྱི་ཆེ་ཆུང་དང་ཁྱིམ་ལས་བཟང་ཞན། ཟ་མཁས་འཐུང་མཁས་
བྱེད་ཤེས་མིན་སོགས་ལ་ལྐོག་ལབ་རྒྱག་རྒྱུ་ནི་གྲོང་ཚོ་དེའི་ཡུལ་མི་ཀུན་གྱི་
དགའ་ཕྱོགས་ཉག་གཅིག་ཏུ་གྱུར་འདུག དུས་དེར་མོའི་དང་ཐོག་གི་
ལང་ཚོ་ཡོངས་སུ་ཤོར་ཏེ་རྒས་ཉམས་ཤར་འདུག་ཅིང་གྱོན་ཆས་ཀྱང་འཇའ་
ཚོན་སྣ་ལྔའི་མདངས་ལྡན་གྱི་ཚོས་གཞི་ཡལ་ཏེ་ཧྲལ་ཧྲུལ་དུ་གྱུར་པར་སྣང་།
ཅི་སྟེ་དེ་འདྲ་ཡིན་ནའང་མོ་རང་སྔ་མོ་ནས་ཕྲུ་གུ་ཁ་ཤས་ཀྱི་ཨ་མར་གྱུར་
འདུག་པ་རེད། ལར་དེ་ནི་བུད་མེད་ཅིག་ལ་མཚོན་ན་བརྩེ་དུང་གི་་་
འབྲས་བུ་སྨིན་པ་དང་མནའ་མའི་གོ་གནས་འཕགས་པའི་གོ་སྐབས་ལེགས་
པོ་ཞིག་རེད་མོད། མོ་རང་དེ་ལས་ལྡོག་སྟེ་ནང་ཚང་དེར་སྙིད་མོ་ལས་
བྱེད་རེ་གཉིས་ཡོད་པ་ལོ་གསར་ཚེས་མགོ་དང་གུང་གསེང་དུས་ཆེན་སོགས་
ཕ་ཡུལ་དུ་ལོག་ཙ་ན། སྲུ་མོས་ཕ་མར་མ་གཅེས་མ་བཀུར་མ་འཁྱོངས་མ་
ནུས་སོགས་ཆ་འཇོག་མེད་པའི་ཅོལ་གཏམ་སྣ་ཚོགས་བསྒྲགས་ཏེ་ཁོ་མོར་
མནར་གཅོད་དང༌། སྒྱུག་པོ་སྒྱུག་མོར་མ་འཆམ་མ་འདྲིས་པ་དང་འབྲེལ་
དཔྱིད་ཀའི་དུས་སུ་རླུང་འཚུབ་ས་རྡུལ་ནང་ལུད་སྐྱེལ་སོན་འདེབས་ནས།
དབྱར་ཁའི་ཆར་ཆུ་དང་ཙད་པའི་ནང་ཞིང་ཆུ་འདྲེན་པ་ཡུར་མ་ཡུར་བ།
ཕག་ལྡུམ་འཐུ་རྒྱུ། སྟོན་ཀའི་ཚ་རྨུགས་འཐིབས་པའི་ནང་ཞིང་འབྲེག་
སྟོན་བསྡུ། ཕྱེ་འཐག་རྩྭ་འཐུ། དགུན་ཁའི་ཁ་བ་བུ་ཡུག་ཁྲོད་ཐལ་
- 16 –



བུད་མེད་ཅིག་གི་ལམ་བུ།
--
-
གསོག་ལུད་གསོག་ སྟེང་རི་མགོར་ཕྱུགས་ རྗེས་ སྙེག་ཞོར། འབུད་ཤིང་
འཐུ་བ་སོགས་ཉིན་རེའི་ཁྱིམ་ལས་ཙག་ཙིག་མ་ལུས་ཐམས་ཅད་ཀྱི་ཁར་
བྱིས་སྙོར་རྒན་གསོ། ཟས་བཟོ་འཚེམ་དྲུབ་ལ་སོགས་ཀྱི་ལས་ཀ་ཐམས་
ཅད་བྱེད་པོ་མོ་རང་གཅིག་པུ་ཡིན་སྟབས། ལུས་ཀྱི་དཀའ་ཚེགས་དང་
སེམས་ཀྱི་མནར་གཅོད་ཐེག་དཀའ་བའི་སྟེང་འཁོས་ཞན་དབང་ཆུང་གི་
གནས་སུའང་ལྷུང་འདུག་པ་རེད་ཟེར། །
མོའི་ཁྱོ་གས་མོ་རང་དང་བར་ཐག་ས་སྤྱི་ལེ་སུམ་ཅུས་བསྐལ་བའི་
གྲོང་བརྡལ་ཆུང་ཆུང་ཞིག་ན་ལས་ཀ་བྱེད་གི་ཡོད་པ་རེད། ཁོ་ པ་མི་
གཤིས་ཡག་ཅིང་རང་བཞིན་དྲང་བ། ཕ་མར་བཀུར་ཞིང་ཕྲུ་གུར་བརྩེ་བ།
ཆུང་མར་བྱམས་ཤིང་སྤུན་ཟླར་འཆམ་པ་སོགས་ཀྱི་གཉེན་སྲེད་ཆེ་ཞིང་ཁྱིམ་
ཐབ་ཀྱི་འདུ་ཤེས་དྲག་པས་དགུན་ཤ་དང་མར་ཆུར་སོགས་ཁྱིམ་མིའི་འཚོ་
ཐབས་ཡག་པོ་སྦྱར་སྟེང་ཕ་མ་གཉི་གའི་རྒྱབ་ལ་གོས་འཇམ་དྲོན་མོ་དང་།
ཁ་ལ་ཀ་ར་བུ་རམ། ལག་ལ་སྒོར་མོ་ཐོགས་མེད་ཀྱི་གསོལ་རས་འབུལ་ཡི་
ཡོད་ཕྱིར་སྡེ་མི་ཀུན་གྱི་མིག་དཔེ་བལྟ་ས་དང་བསྔགས་བརྗོད་ཀྱི་མཐེ་བོང་
ཀེར་ས་རུ་གྱུར་ཡོད་པ་རེད། ཁོ་པས་བདག་ལའང་བརྗེད་དཀའ་བའི་
བག་ཆགས་ཟབ་མོ་ཞིག་བཞག་པ་ནི། སྤྱིར་ང་ཚོའི་ གྲོང་ཚོ་དེར་ལས་
བྱེད་མི་སྣ་ཁ་ཤས་འདུག་ནའང་ཁོ་རང་ལས་བྱེད་གཞན་དག་དང་གཏན་
ནས་མི་མཚུངས་པར་ལོ་གསར་ཚེས་མགོར་ལོ་ཆང་དང་ལོ་སིལ་སོགས་ཀྱི་
ལག་རྟགས་ཕྲན་བུ་རེ་ཁྱེར་ཏེ་རྒན་པའི་ཁྱིམ་ཚང་དག་ལ་ཉེ་རིང་མེད་པར་
– 17 -



ཟ་མ་མོའི་སྐྱིད་སྡུག་གངས་མ་ཆར།
ལོ་གསར་སྐྱེལ་བ་དེ་རེད། དེ་ནི་ང་ཚོའི་གྲོང་ཚོ་ལ་མཚོན་ནའང་རྒན་
པར་གུས་ཞབས་བྱས་པའི་སྲོལ་བཟང་དུ་བརྩི་ཡི་ཡོད་པ་རེད། ཁྱོ་གའི་
ཕ་མར་ལྟ་སྐྱོང་བྱེད་མཁན་མེད་པས་ གནས་ སྐབས་ སུ་ མོ་རང་ཁྱིམ་དུ་་
བསྡད་དེ་ཕ་མ་ཟུང་ལ་སྲི་ཞུ་སྒྲུབ་པ་རེད། ཁྱོ་ཤུག་ཕན་ཚུན་བརྩེ་འདང༌
ཡོད་པ་བསྟུད་མར་བྱིས་པ་བཞི་སྐྱེས་པ་ལས་ཀྱང་ཤེས་ཐུབ་སྙམ་མོད་ཀྱང་།
ཁུངས་བཙུན་པོ་མིན་པའི་གཏམ་ལྟར་ན། འཆར་ལྡན་བུ་སྐྱེའི་སྲིད་ཇུས་
ནན་མོའི་འོག་དུས་ཡུན་ཐུང་ཐུང་ནང་མོ་རང་བྱིས་པ་བཞིའི་ཨ་མ་རུ་གྱུར་
པ་དེ་གཙོ་བོ་བུ་མོ་གསུམ་སྐྱེས་པའི་རྗེས་ཀྱི་བུ་དེར་དམིགས་པ་རེད་ཟེར།
ལོ་བདུན་བརྒྱད་ཙམ་སྔོན་གྱི་ལོ་གསར་ཞིག་ལ་ངེད་བཟའ་མི་ཚོ་ཕ་
ཡུལ་དུ་ལོ་གསར་བར་སོང་བ་ཡིན། ལོ་དེའི་གནམ་གང་ཉིན་ང་ཚོའི་
གྲོང་ཚོ་དེར་གནམ་ས་གཡོ་འགུལ་བྱེད་པའི་རྐྱེན་ངན་གོད་ཆག་ཅིག་བྱུང༌།
མནའ་མ་དེའི་ཁྱོ་ག་ལས་ཁུངས་ཀྱི་ སྡོད་ ཤག་ ཏུ་ མི་ཞིག་གིས་མེ་མདས་
བསྟུད་མར་ཐེངས་གཉིས་བརྒྱབ་སྟེ་བསད་རྗེས། གསོད་མཁན་ རང་
ཉིད་ཀྱང་རང་ཤི་བརྒྱབ་འདུག གསོད་མཁན་དེ་ཏག་ཏག་ཁོ་རང་གི་
ལས་ གྲོགས་ཤིག་ཡིན་པ་རེད། ཁོ་གཉིས་ཀྱི་རྩོད་གཞི་གང་ཡིན་གསལ་
བོར་མི་ཤེས་རུང༌། མི་གསོད་ཀྱི་དོན་རྐྱེན་དེ་བྱུང་ཚར་བ་དངོས་གནས་
རེད། ཁྱོ་ག་དེ་མ་འདས་སྔོན་ཉིན་མར་ཕ་ཡུལ་ལ་ལོག་གྲབས་ཀྱིས་སྦག་
འཁོར་ལ་ཞོན་ནས་གྲོང་བརྡལ་ཆུང་ཆུང་དེའི་བཞི་མདོ་རུ་སླེབས་སྐབས་ཕ་
ཡུལ་ གྱི་ཡུལ་ མི་རླངས་འཁོར་ཡོད་མཁན་ཞིག་ལ་ཕྲད་པ་ན། ཁོ་པས་
- 18 -



-
----
--
བུད་མེད་ཅིག་གི་ལམ་བུ།
ལག་གི་ཅ་དངོས་སྒམ་ཆུང་ཞིག་ཡོད་པ་སྡེ་མི་ལ་བསྐུར་ཏེ་ནང་ཚང་ལ་སྟེར་
བར་མངགས་ཆ་བྱས་རྗེས། ང་མགྱོགས་པོར་ལོག་ཡོང་ཞེས་བཤད་ཞོར།
སྦག་འཁོར་ལ་ཞོན་ནས་ཕྱིར་རང་གི་སྡོད་ཤག་ཏུ་ཅ་དངོས་གཏིང་བརྗེད་
སོང་བ་གང་རིགས་ལེན་དུ་ཕྱིན་པ་རེད། དེ་ལྟར་ཉིན་གཅིག་སོང་གཉིས་
སོང་མཐར་བོད་ལོའི་གནམ་གང་ཉིན་ལ་སླེབས་ཀྱང་། ཁོ་པ་ད་དུང་
ལོག་མི་ཡོང་བར་མ་ཟད་གནས་ཚུལ་སྦྲང་སྐད་ཙམ་ཡང་གོ་ཐོས་མེད་ཕྱིར།
ཁྱིམ་མི་རྣམས་གཞི་ནས་སེམས་འཚིག་སྟེ་སྡོད་མ་ཚུགས་པར་བུ་སྤུན་གཅིག་
དང་གཉེན་ཉེ་འགའ་མངགས་ནས་ སྡོད་ ཤག་ ཏུ་འབྱོར་སྐབས་འཇིགས་
ཡེར་བའི་དོན་རྐྱེན་དེ་བྱུང་བ་དང་ཕྲད། གནས་ཚུལ་དེ་ཇི་བཞིན་ཆུང་
མས་ཐོས་རྗེས། མོ་རང་རྒྱུག་ཐེངས་གཅིག་གིས་ས་སྤྱི་ལེ་ཉི་ཤུ་ཙམ་ལ་
སླེབས་མཚམས་སུ་རྗེས་སྙེག་པས་རྗེས་ཆོད་དེ་ཕྱིར་གྲོང་ཚོའི་ནང་ཁྲིད་ཡོང་
བ་རེད། མཚན་མོ་དེར་གྲོང་ཚོ་གཞན་རྣམས་སྔར་མུས་བཞིན་གནམ་
ཐུག་འཐུང་ཞོར་ཤོག་སྦག་བརྒྱབ་སྟེ་གནམ་གང་གི་དཔལ་ལ་རོལ་ནའང་།
ང་ཚོའི་གྲོང་ཚོ་དེར་སྐྱོ་གདུང་གི་མཁའ་དབུགས་སྡུག་པོའི་ཁྲོད་དབུགས་
ཀྱང་ལེན་དཀའ་བའི་ཚོར་སྣང་དང་འབྲེལ་སྐྱེས་པ་ཚོས་ཁ་ནས་ མ་ཎི་
བགྲང་བཞིན་འདས་པོའི་བེམ་པོ་ཁུར་ཏེ་རི་ལ་དུར་སྦས་བྱེད་དུ་སོང་།
བུད་མེད་ཚོས་མིག་ཆུ་འབྱིད་ཞོར་ཁ་ལག་བཟོས་ཏེ་སྐར་མ་ས་ཕྱིར་ཡོང་གི་
ཞབས་ཏོག་ལ་བྲེལ། འདས་པོའི་ཆུང་མ་གཙོས་ཨ་མ་འདུས་པའི་མོ་སྤུན་
རྣམས་ངུ་ཤུམ་འཛེར་འཛེར་ཁྲོད་གནམ་གང་གི་མཚན་མོ་བཙན་གྱིས་སྐྱ་
- 19 -



ཟ་མ་མོའི་སྐྱིད་སྡུག་གངས་མ་ཆར།
གསལ་དུ་བཏང་།
རྐྱེན་ངན་བར་ཆད་དེ་བྱུང་བའི་ཉིན་རེ་གཉིས་ཀྱི་རྗེས་སུ་ སྡེ་བའི་
ལུགས་སྲོལ་ལྟར་འདས་མཆོད་སྒྲུབ་སྐབས་ང་རང་ཡང་ཁོ་མོའི་མིག་སྔུན་ལ་
སོང་བ་ཡིན། མོ་རང་སྐྱོ་སྡུག་གི་རྒྱུ་མཚོའི་འཇིངས་སུ་ལྷུང་སྟེ་སྡུག་གི་
མཆི་མའང་སྐམས་འདུག་པ་མཐོང་དུས་བདག་ལ་གློ་སྙིང་བལ་བའི་ཚོར་
སྣང་སྐྱེས། །
ལས་བསྐོས་ཀྱིས་མོ་རང་ཡང་བསྐྱར་མི་ཚེའི་ལམ་འཕྲང་ཀྱག་ཀྱོག་
སྟེང་གོམ་པ་གཉིས་པ་སྤོ་རུ་བཅུག ལོ་ཡི་འཁོར་མོ་རིམ་བཞིན་འདས་
ནའང་ཁྱོ་ག་གྲོངས་པའི་དྲན་སྣང་དང་སྐྱོ་གདུང་ཇེ་དྲག་ནས་ཇེ་ཐུ་རུ་ཕྱིན་
ཞིང་མོ་དང་ནང་མིའི་འབྲེལ་བའང་སྔར་ལས་རྙོག་འཛིང་དང་ཛ་དྲག་ཏུ་
གྱུར་པ་དང་བསྟུན་གྲོང་ཚོའི་ཡུལ་མི་རྣམས་ཀྱིས་ཀྱང་མ་ལེགས་མ་བྱུང་
བའི་ངན་ ཁག་ཆ་ཚང་ ཁོ་ མོ་ གཅིག་པུའི་སྟེང་དཀྲིས་ཏེ་གཏམ་ གླེང་སྣ་་་
ཚོགས་ཕུ་ཆུ་བརྡོལ་བརྡོལ་བྱུང༌། དེ་བཞིན་མོའི་འཚོ་གནས་ཀྱི་དཀའ་
སྡུག་ཉིན་སྦྲེལ་བསྟུད་མཐུད་ཀྱིས་ཇེ་སྡུག་ཇེ་ལོད་དུ་གྱུར་ཏེ། འཚོ་བའང་
འཁྱོལ་ཐབས་བྲལ་མཐར་གྲོང་ཚོའི་ནང་གི་རྒན་རབས་པ་འགར་མོ་རང་
ཁྱིམ་དེ་ནས་ལོགས་སུ་བུད་དེ་ཕྲུ་གུ་ཚོ་དང་མཉམ་དུ་འཚོ་རྒྱུའི་ཞུ་བ་བྱས་
ཀྱང་ཁ་ཡ་བྱེད་མཁན་ཆེན་པོ་མ་བྱུང་། བཤད་ཚུལ་ལྟར་ན། ལས་བྱེད་
གང་ཞིག་འདས་རྗེས་རྒྱལ་ཁབ་ཀྱིས་འདས་པོའི་བྱིས་པ་ལོ་བཅོ་བརྒྱད་མ་
ཟིན་སྔོན་དུ་འཚོ་བའི་ཁ་གསབ་ཉུང་ངུ་ཙམ་དང་ཡང་ཆུང་མ་དེ་ཁྱོ་ག་
- 20 -



བུད་མེད་ཅིག་གི་ལམ་བུ།
གཞན་དང་གཉེན་མ་བསྒྲིགས་བར་དུ་འཚོ་བའི་ཁ་གསབ་ཕྲན་བུ་ཙམ་སྟེར་
བ་རེད་ཟེར། ནང་ཚང་གིས་སྒོར་མོ་ཕྲན་བུ་དེའང་ཤུལ་དུ་ལུས་པའི་མ་
བུ་ཚོར་མ་སྤྲད་པར་ཁྱོ་ག་འདས་པོར་སྤུན་ཞིག་ཡོད་པ་དེའི་བྱིས་པའི་སློབ་
ཡོན་ལ་བྱིན་པ་རེད་ཟེར། དེ་ཡང་རྩོད་གཞི་མང་པོའི་ཁྲོད་ཀྱི་རྩོད་དོན་
ཆུང་ཆུང་ཞིག་ཏུ་གྱུར་ཡོད་ཚོད་རེད། ནང་ཚང་དེའི་ཁྱིམ་མིའི་འབྲེལ་བ་
སྡུག་ཐག་ཆོད་པའི་དུས་སུ་སླེབས་པ་ཐག་རིང་ཡུལ་གྱི་གཉེན་མིས་ཀྱང་
ཐོས་ནས་གྲོང་ཚོ་དེར་ཐེངས་འགར་བལྟ་རུ་ཡོང་བ་རེད། སྐབས་དེར་
ནང་ཚང་གཞན་དུ་མག་པར་ཕྱིན་པའི་ ཨ་ཕས་ཀྱང་རང་གི་བུ་མོས་སྡུག་
བསྔལ་ ཟས་ དང་མཆི་མ་བཏུང་བ་བྱས་ནས་ སྡོད་པའི་བསམ་ཡུལ་ལས་
འགོངས་པའི་འཚོ་བ་སྐྱོ་མོ་རོལ་བ་ཤེས་རྗེས་བློས་མ་ཐོངས་པར། ཐེངས་
འགར་བུ་མོར་བལྟ་རུ་ཡོང་བར་མ་ཟད་ཁྱིམ་གཞིས་སོ་སོར་དགར་བའི་
གྲོས་ མོལ་ཡང་བྱས། ཡིན་ནའང་གནས་ཡུལ་ གྱིས་ ཡ་ལན་དང་རུང་་་་
བསྟུན་གང་ཡང་མ་བྱས་ཕྱིར། ཨ་ཕ་འ་ཆད་འུ་ཐུག་སྟེ་ཕྱིར་ཕ་ཡུལ་དུ་མི་
ལོག་ཐབས་མེད་བྱུང་། འགྲོ་ཁ་རེ་ལ་བུ་མོ་ཕྱིར་ཕ་ཡུལ་དུ་ལོག་པའི་ཞུ་བ་
དང་སྦྲགས་ཕ་ཡུལ་ནས་ཁྱིམ་གཞིས་གསར་འཛུགས་བྱེད་པར་ཁས་འཆེས་
ཀྱང་བུ་མོ་དེར་མོས་མཐུན་བྱུང་མ་སོང་བ་རེད། རྒྱུ་མཚན་གང་ཡིན་ད་
ཕན་ད་དུང་ཧ་གོ་མ་སོང་།
དེ་ནས་ལོ་དུ་མའི་རྗེས་ཀྱི་སྟོན་མཇུག་ཅིག་ལ་མོ་རང་ཁྱིམ་ཚང་དེ་
དང་ གྲོང་ ཚོ་ དེ་ རུ་ གནས་ སྡོད་ མ་ ཚུགས་ པར་ ཁ་ བྲལ་ ཏེ་ བུད་ སོང་།
- 21 -



ཟ་མ་མོའི་སྐྱིད་སྡུག་གངས་མ་ཆར།
མཐའ་མཇུག་མོས་རང་གི་ཤ་ལས་ཆད་པའི་ཕྲུ་གུ་རྣམས་དང་ཁྱོ་ག་འདས་
པོ་འཚོ་མྱོང་བའི་གྲོང་ཚོ་དེ་རྒྱབ་ལ་བསྐྱུར་ཏེ་ཕྱོགས་སུ་འགྲོ་རྒྱུ་གདམ་ག་
བྱས། ཏག་ཏག་མོ་རང་ཁ་གྱེས་པའི་སྔོན་ཉིན་མར་མི་ཁྱིམ་གཞན་ཞིག་
ལ་གནས་ཚང་གཡར་ནས་མ་བུ་མཐའ་མཇུག་གི་འདུ་འཛོམས་ཐེངས་ཤིག་
བྱས་པ་རེད། སྐྱོ་དུང་དུང་གི་ཐུན་རིང་མཚན་མོ་དེ་མ་བུ་ཚོའི་སྐྱོ་ཡུས་
དང་ངུ་ཤུམ་ཁྲོད་ངང་གིས་འདས་པར་བྱས་ནས། སྨུག་ལྷོག་ལྷོག་གི་སྐྱ་
རེངས་དང་པོ་ཤར་མཚམས་སུ་ཨ་མ་དང་ཕྲུ་གུ་རྣམས་ཕན་ཚུན་ལ་སེམས་
འཕྲེང་དང་ཞེན་ཆགས་བཞིན་མི་འདོད་ལས་ཀྱིས་སོ་སོར་གྱེས་ཏེ། མོ་
རང༌ ས་ ཕྱོགས་ ངེས་ མེད་ དུ་ མི་ ཡུལ་ ལུང་ པ་ འཁྱམ་ དགོས་ བྱུང་ སོང་།
རྟོག་བཟོ་དང་རྫུན་བཟོ་གང་ཡང་མ་ཡིན་པའི་གཏམ་རྒྱུད་ངོ་མ་འདིར་
ཉན་རྗེས་བདག་གི་མགྲིན་པ་བརྣངས་ཤིང་སྣ་ཁུང་གཟེར་ཏེ་མིག་ཆུ་ཉིལ་
ལེར་ཤོར་སོང་། །
དེའི་རྗེས་ ཕ་ཡུལ་གྱི་ཡུལ་མི་རེ་ཟུང་སླེབས་དུས་ངས་རྒྱུན་དུ་མོའི་ ་
གནས་ཚུལ་དྲིས་པ་ཡིན། མཚམས་ཤིག་མོ་ཡང་ང་རང་སྡོད་སའི་གྲོང་
ཁྱེར་གྱི་བོད་མིའི་ཟ་ཁང་ཞིག་ཏུ་ལས་ཀ་བྱེད་གི་ཡོད་པ་ཐོས་མུར། བློ་
འགོག་ཏུ་མེད་པའི་སྙིང་རྗེ་ཞིག་དང་སྦྲགས་མོའི་སྡོད་གནས་རྩད་གཅོད་
རགས་ཙམ་བྱས་མོད་རྩད་ཆོད་མ་བྱུང་། ཐེངས་ཤིག་བདག་གི་ཨ་ཕ་ཟི་
ལིང་དུ་སླེབས་སྐབས་སྡེ་མི་ཚོས་བཤད་ན། མོ་རང་སྐུ་འབུམ་གྱི་རྒྱ་སྡེ་
ཞིག་ཏུ་གནས་ལ་བུད་སོང་ཟེར། བདག་གིས་འཕྲལ་མ་ཉིད་དུ་མོ་ལ་
— 22 -



བུད་མེད་ཅིག་གི་ལམ་བུ།
དཀོན་མཆོག་གི་སྙིང་རྗེས་གཟིགས་ཏེ་ལམ་འགྲོ་ཡོང་བར་སྨོན་ལམ་བརྒྱབ།
ཡིན་ནའང་དཀོན་མཆོག་ཀྱང་མི་བསོད་ནམས་ཆེན་པོ་དག་ལ་མཉེས་པོ་
བྱེད་མཁན་ཞིག་ལས་ཉམ་ཆུང་འཁོས་ཞན་དག་ལ་ཐུགས་བརྩེ་བ་ཆེན་པོས་
ཉེ་རིང་མེད་པར་སྐྱོང་མཁན་ཞིག་མ་ཡིན་པར། ཁོང་གི་བྱམས་སེམས་ཀྱི་
འོད་སྣང་དེ་མོ་ལ་འཕྲོ་བའི་སྐལ་པ་མེད་ཙང་བདེ་སྐྱིད་འཚོ་བ་ནི་མོ་དང་
རིང་དུ་གྱེས་སོང་། མོས་རྒྱ་སྡེ་དེ་རུ་ཡང་སྐྱིད་ཐག་ཆོད་ཀྱི་འཚོ་བ་ཞིག་
གཏན་ནས་རོལ་དཀའ་ཚོད་རེད།
རྗེས་སོར་ཁོ་མོས་རང་གི་བུ་མོ་གསུམ་ལས་ཆེ་བ་སྙིང་རྗེ་པོ་ཞིག་ཡོད་
པ་དེའང་ཁྲིད་དེ་སྐུ་འབུམ་གྱི་རྒྱ་སྡེ་ཞིག་ཏུ་བག་མར་བརྫངས་པ་རེད་ཟེར།
བུ་མོ་དེར་བྱིས་པ་སྐྱེས་རྗེས་ཀྱི་ལོ་ཞིག་ལ་ཕྱིར་ཕ་ཡུལ་དུ་ལོག་རབས་དང་
མོའི་འཚོ་བ་སྐྱོ་པོ་ཡིན་རབས་མོ་ཕྱིར་གནས་ཡུལ་ལ་ལོག་ཁར་སྐྱོ་བའི་མིག་
ཆུ་མང་པོ་ཤོར་ཚུལ་སོགས་ཡུལ་མིའི་གཏམ་གླེང་ལས་ཐོས་པ་ཡིན། མོས་
བཙན་ཤེད་ཀྱིས་རང་གི་བུ་མོ་ཡང་རྒྱ་མི་ཞིག་ལ་བག་མར་བྱིན་པའི་དོན་
དེར་སྡེ་མིས་ཁ་རྡུང་དང་འཕྱ་སྨོད་བྱེད་ཀྱིན་འདུག ཡིན་ནའང་དོན་
དེའི་སྙིང་པོ་སུས་ཀྱང་རྟོགས་དཀའ་བ་ཞིག་རེད་འདོད། གནས་ཚུལ་
ཐར་ཐོར་ཞིག་ཐོས་པ་ལྟར་ན། མོ་རང་ང་ཚོའི་གྲོང་ཚོ་དང་ཁ་གྱེས་པའི་
ལོ་དུ་མའི་རྗེས་སུ་ཡང་བསྐྱར་ནང་ཚང་གཞན་ཞིག་ཏུ་ཕྲུ་གུ་ཚོ་དང་ལྐོག་
འཕྲད་ཐེངས་ཤིག་བྱས། དུས་དེར་ཡང་མ་སྨད་ཚོ་ཕན་ཚུན་འཁྱུད་དེ་
དྲན་སྣང་གི་མཆི་མ་མང་པོ་ཤོར་བ་རེད། ཡིན་ཀྱང་བུ་དེ་ཨ་མར་མཇལ་
- 23 =



ཟ་མ་མོའི་སྐྱིད་སྡུག་གངས་མ་ཆར། །
བར་མ་ཡོང་བ་རེད། སྐབས་དེར་མོའི་བྱིས་པ་རྣམས་ཀྱང་ལོ་ན་ཅུང་
རྒྱས་ཡོད། མོ་རང་དང་ཐོག་གྲོང་ཚོ་དེ་དང་ཁ་གྱེས་ནས་འགྲོ་སྐབས་
མོའི་བུ་དེ་ཧ་ཅང་ལོ་ཆུང་ཡིན་ཚོད་རེད། ཡང་བཤད་ཚུལ་གཞན་ལྟར་
ན། བུ་དེས་ནང་ཚང་གི་མི་གཞན་གྱིས་ཁོ་ཚོའི་ཨ་མ་ལ་ཕྲུ་གུ་མ་དགོས་
པར་ས་གཞན་དུ་བུད་སོང་བ་རེད་སོགས་ཀྱི་སྐད་ཆ་ཐོས་རྗེས་ཨ་མར་སྡང་
སེམས་སྐྱེ་བཞིན་ཡོད་པ་རེད་ཟེར། མ་སྨད་གསོན་བྲལ་གྱི་སྡུག་བསྔལ་
བཟོད་དཀའ་བས་མོ་རང་འགྲོ་ཁར་བུ་མོ་ཆེ་བ་དེའང་མོ་དང་མཉམ་དུ་
ཁྲིད་སོང་བ་རེད། རྒྱ་སྡེ་དེར་སླེབས་པ་ན། རྒྱ་ཚང་གི་ཁྱོ་ག་དེར་ཡང་
གཞུག་ཁྲིད་བྱིས་པ་ཡོད་ཙང་ཁོ་ཚོ་མཉམ་སྡོད་ཀྱི་འཚོ་བ་རོལ་དཀའ་བས་
བུ་མོ་དེ་རྒྱ་མིའི་ནང་ཚང་གཞན་ཞིག་ཏུ་བག་མར་མི་སྟེར་ཀ་མེད་བྱུང་སོང་
བ་རེད་འདོད། བདག་གི་བསམ་པར་མོས་རང་གི་བུ་མོ་རང་དང་ས་
ཐག་ཉེ་སར་བླངས་ན་སེམས་པ་ཅུང་སྐྱིད་བདེ་བྱུང་བ་ཨེ་ཡིན་ནམ་སྙམ།
ཁོ་མོའི་ཕྲུ་གུ་རྣམས་ཕ་འཛོམས་མ་འཛོམས་ཡིན་དུས་སུ་རེ་རེ་བཞིན་སློབ་
གྲྭར་བསྐྱལ་འདུག མ་ཟད་མོའི་བུ་མོ་ཞིག་གིས་རྫོང་མི་རིགས་སློབ་་
འབྲིང་འགྲིམ་གྱིན་ཡོད་པ་རེད། དང་ཐོག་བུ་མོ་དེ་རྒྱུགས་འཕྲོད་དེ་རྫོང་
ཐོག་ཏུ་འགྲོ་སྐབས་སྒྱུག་པོ་དང་མནའ་མ་གཉི་ག་བུ་མོ་སྐྱེལ་མ་བྱེད་རྒྱུར་ཁ་
རྩོད་བྱས་མཐར་ཕྲུ་གུ་ཚོའི་ཨ་མས་ཕམ་ཁ་ཉོས་ནས་ངུ་བཞིན་ནང་ཚང་དུ་
ལོག་པ་རེད་ཟེར། སྣང་ཚུལ་དེ་བུ་མོ་དེའི་སློབ་འབྲིང་སྐབས་ཀྱི་སློབ་
གྲོགས་ཤིག་གིས་མཐོང་བ་རེད། ཕྲུ་གུ་ཚོའི་ཕ་འདས་རྗེས་ལྟག་ཆུ་ཆད་
- 24 -



བུད་མེད་ཅིག་གི་ལམ་བུ།
པའི་རྫིང་བུ་ལྟར་ནང་ཚང་གི་ཡོང་སྒོའི་རྩ་བ་ཆད་སྟེང་ནང་མིའི་འགལ་བ་
སྔར་ལས་ཇེ་དྲག་ཏུ་སོང་ཕྱིན། ཕྲུ་གུ་ཚང་མ་སློབ་གྲྭ་རུ་སྡོད་མ་ཚུགས་
པར་འཕྲོ་རིམ་འཕྲོར་ཕྱིར་ཕ་ཡུལ་དུ་ལོག་སྟེ་སོ་ནམ་པ་རྐྱང་དུ་གྱུར་པ་རེད།
ཨ་མ་ས་ཆ་དེར་ཁ་བྲལ་ཏེ་སོང་རྗེས་དྭ་ཕྲུག་རྣམས་སྤོ་བོ་དང་རྨོ་བོ་རྣམ་
གཉིས་ཀྱིས་བསྐྱངས་པ་རེད། །
ལོ་ཟླ་རིམ་བཞིན་འདས་ནས་མོའི་ཕྲུ་གུ་རྣམས་ཀྱང་འཚར་ལོངས་
བྱུང་སྟེ་འཇིག་རྟེན་མཐུན་འཇུག་གི་འགྲོ་སྟངས་བསྒྲུབས། ཁོ་མོར་བུ་མོ་
ཆུང་བ་ཞིག་ཡོད་པ་དེ་ང་ཚོའི་གྲོང་ཚོའི་ཉེ་འདབས་ཀྱི་སྡེ་བ་ཞིག་ཏུ་མནའ་
མར་བྱིན་ཡོད་པ་རེད། བུ་མོ་དེར་བྱིས་པ་སྐྱེ་སྐབས་བདེ་བླག་ངང་སྐྱེ་མ་
ཐུབ་ཕྱིར་སྨན་ཁང་དུ་སྡོད་དགོས་བྱུང་སོང་། སྐབས་དེར་མོ་རང་ཡང་
ས་ཐག་རྒྱང་རིང་ནས་རང་གི་བུ་མོར་བལྟ་རུ་ཡོང་ཡོད་པ་རེད། རྩོད་
གཞི་གང་རུང་ཞིག་གིས་ཕྱིར་གནས་ཡུལ་གྱི་མི་དང་འཁོན་འགྲས་བྱུང་རྗེས་
རླུང་དྲག་པོ་ལངས་ཏེ་བུ་མོ་སྨན་ཁང་དུ་སྡོད་དུ་མ་བཅུག་པར་རེ་ཞིག་ཁྲིད་
སོང་བ་རེད། དོན་དེར་དེ་སྔོན་མོའི་གྲོགས་མོ་ཡག་ཤོས་ཡིན་ཟེར་མཁན་
ཞིག་གིས་ཀྱང་ཡུགས་ས་མ་དེ་སྨྱོས་འདུག ཨེན་ཙམ་གྱིས་རང་གི་བུ་མོའི་
ཚེ་སྲོག་ལའང་གནོད་སྐྱོན་ཐེབས་སུ་བཅུག་ཟེར། ཡིན་ཀྱང་བདག་གི་
ཡིད་ལ་མོའི་ཡ་ང་ཞིང་ཡིད་སྐྱོ་བའི་གནས་ཚུལ་དག་ཏུར་རེ་ ཤར་ཏེ་ངག་
ལས། མོ་རང་མ་སྨྱོས་པ་དངོས་འབྲེལ་ཁྱད་མཚར་པོ་རེད་ཅེས་ཐལ།
འཕྲོས་གཏམ།
- 25 -



ཟ་མ་མོའི་སྐྱིད་སྡུག་གངས་མ་ཆར།
ང་ཚོའི་ལུང་པ་དེར་ཁྱོ་ག་གང་ཞིག་ནད་དང་རྐྱེན་ངན་བར་ཆད་
སོགས་ཀྱིས་ཚེ་ལས་འདས་པ་ན། དེ་ནི་ཕལ་ཆེར་ཆུང་མ་རྣམས་ཀྱིས་
བསད་པ་ལྟར། བུད་མེད་དེ་དག་འདྲེ་མོ་དང་གདོན་མོ། གསོན་འདྲེ་
རུ་བལྟ་བ་རེད། ཡུགས་སར་གྱུར་རྗེས་ཀྱི་བུད་མེད་རྣམས་ཁྱོན་ནས་མི་
གྲལ་དུ་བརྩི་ཡི་མེད། ཁོ་མོ་ཚོའི་ལྭ་བ་དང་ཅ་དངོས་གང་རུང་གདང་དུ་
བཀལ་སའི་འོག་ཏུ་འགྲོ་བར་དོགས་པ། མི་ཞིག་ན་བ་དང་ཡང་ན་བང་
ནང༌ སྡོད་ སྐབས་ བུད་ མེད་ དེ་ རིགས་ ཁྱིམ་ དུ་ བསུ་ བར་ མི་ དགའ་ བ།
གཉེན་སྟོན་ཆང་སའི་སྐབས་སུ་བུད་མེད་དེ་རིགས་བག་གསར་གྱི་སྔོན་བསུ་
མཁན་གྲས་སུ་གཏན་ནས་མི་འདེམས་པ། སྐྱེས་པ་ལྟ་ཞོག་སྐྱེས་མའི་སྐྲ་
སླས་པ་དང་ཡང་ན་མགོར་རེག་ན་མི་གཞན་གྱིས་འཛེམ་དོགས་བྱེད་པ།
བུད་མེད་དེའི་རིགས་མདའ་འཕེན་འགྲན་བསྡུར་སྐབས་མདའ་ པ་ཚོའི་
ཐག་ཉེར་བཏུད་མི་རུང་བ། རྨི་ལམ་ནང་བུད་མེད་དེ་རིགས་རྨིས་ཚེ་
ཐན་ལྟས་སུ་བརྩི་བ། ལོ་ཆུང་དུས་སུ་ཡུགས་སར་གྱུར་ནའང་ཁྱོ་ག་རྙེད་
ཁག་པ། ཐ་ན་ཁོ་མོ་ཚོས་བཟོས་པའི་ཟས་སོགས་ཟ་དུས་ཀྱང་གྲིབ་ཕོག་
དོགས་ནས་བྲེད་ཤ་ལངས་པ། མི་དྲག་དཔོན་པོ་བླ་མ་སོགས་ལ་ཁ་ལག་
བཟོ་རྒྱུ་དང་ཞབས་ཏོག་བསྒྲུབ་རྒྱུའི་གོ་སྐབས་ཕལ་ཆེར་ཁོ་མོ་ཚོའི་མི་ཚེ་
ཧྲིལ་པོར་རག་དཀའ་བ་རེད།
ཡུལ་མི་རྣམས་ཀྱིས་བུད་མེད་དེ་རིགས་ལ་ལྟ་སྟངས་འཛིན་ཚུལ་ཐད་
འབྲེལ་ཡོད་དཔེ་གསོན་ཞིག་གླེང་ན། བདག་གི་བུ་མོ་དཀར་རྒྱན་ཕ་ཡུལ་
，
- 26 -



བུད་མེད་ཅིག་གི་ལམ་བུ།
དུ་ སྡོད་སྐབས། ཁོ་མོར་གྲོང་ཚོའི་ནང་རྩེ་གྲོགས་བུ་མོ་ཡག་ཤོས་ ཤིག་
འདུག བུ་མོ་དེའི་ཨ་མྱེས་ནི་མོའི་ ཨ་ཡེ་ལོ་ན་གཞོན་དུས་སུ་ཆང་དུག་
ཕོག་སྟེ་རྐྱེན་ངན་དུ་ཤོར་བ་རེད། དེ་བས་གྲོང་ཚོ་དེའི་མི་ཚང་གཞན་
དག་ཁོ་མོ་ཚང་ལ་འབྲེལ་འདྲིས་བྱེད་པར་མི་དགའ་བར་མ་ཟད། མོ་ལ་
ཡུགས་ས་མ་དང་འདྲེ་མོ་ཞེས་ལྐོག་ལབ་དིར་ རེར་ རྒྱག་ གི་ ཡོད་ པ་ རེད།
རྐྱེན་དེའི་དབང་གིས་ང་རང་བྱིས་པ་ཡིན་དུས་ཁོ་མོར་འབྲེལ་འདྲིས་བྱེད་
པར་དངོས་གནས་ཞེད་སྣང་སྐྱེས་མྱོང་། ཁོར་ཡུག་དང་སྲོལ་རྒྱུན་གང་
ཞིག་ཆུ་ལོག་བརྡོལ་བ་ལྟར་ཤུགས་དྲག་པས་ན། རང་རྐྱ་མི་འཕེར་བའི་
མི་ཞིག་ཡིན་ཚེ་ཕྱོགས་ངེས་མེད་དུ་བསྒྱུར་རྒྱུ་ནི་ཧ་ཅང་ལས་སླ་མོ་ཞིག་རེད།
བདག་གི་བུ་མོ་ད་དུང་ལོ་ཆུང་བསམ་མེད་ཡིན་གཤིས་ནང་མིས་བཀག་
ཀྱང་མི་ཐུབ་ པར་ ཁྱིམ་ཚང་ དེའི་ རྒྱུན་མགྲོན་ དུ་ གྱུར་ ཡོད་ པར་ མ་ ཟད།
ནམ་སྐྱ་མོ་ལངས་དུས་ནས་ཁྱིམ་ཚང་དེར་ལྐོག་འགྲོ་བྱེད་རྒྱུའི་སྲོལ་ཞིག་
ཀྱང་ཆགས་འདུག་པ་རེད། ཨ་ནེ་དེས་ནང་ཚང་དེར་བྱ་སྒོང་གཅིག་ལས་
མེད་ནའང་མོའི་ཚ་མོ་དང་བདག་གི་བུ་མོར་བགོས་ཏེ་སྟེར་བ་རེད། དེ་
བས་བདག་ཀྱང་ངོ་གནོངས་ཏེ་མོ་རང་ལ་ཐུགས་རྗེ་ལེགས་འབུལ་མཚོན་
བྱེད་ཀྱི་ཅ་དངོས་ཙག་ཙིག་ཙམ་བསྐུར་པ་ན། མོ་རང་དགའ་ཚོར་ཆེན་
པོ་སྐྱེ་ཡོད་པ་རེད། འོན་ཀྱང་བདག་ལ་ཨ་ནེ་རྒན་མོ་ཞིག་ཡོད་པ་དེས་
རྒྱུན་དུ་བུ་མོ་ཁྱིམ་ཚང་དེར་འགྲོ་བར་ཐེ་ཇུས་བྱེད་ཀྱིན་འདུག མ་ཟད་
བདག་གི་ཨ་ནེ་རྒན་མོས་ཁྱོ་ག་འདས་པའི་བུད་མེད་དེ་དང་ཁ་སྤྲོད་དུ་འགྲོ་
- 27 -



ཟ་མ་མོའི་སྐྱིད་སྡུག་གངས་མ་ཆར།
སྐབས་ཐེངས་འགར་སྡིགས་མོ་ཡང་བྱས་ཚོད་རེད། ཐེངས་ཤིག་བུ་མོས་
ཨ་ནེ་དེའི་མགོ་རས་དཀྲིས་ཏེ་ཁོ་ཚོ་དང་མཉམ་དུ་འགྲོ་སྐབས། བདག་
གི་ ཨ་ནེ་རྒན་མོས་མཐོང་མ་ཐག་ཤད་ལེར་སོང་ནས་མགོ་དཀྲིས་བཙན་
གྱིས་ཕྲོགས་ཏེ་ཐང་ལ་གཡུགས་རྗེས། བདག་གི་ཕ་རྒན་གྱི་མིང་ནས་བོས་
ཏེ་བུ་མོར་ལྟ་སྐྱོང་ཡག་པོ་མི་བྱེད་པར་གང་སར་འཁྱམ་ནས་འགྲོ་གི་འདུག་
ཟེར་ཏེ་སྐད་ཅོར་རྒྱག་ཞོར། བུ་མོ་ནང་ཚང་དེར་སོང་ན་གྲིབ་ཕོག་འགྲོ་
རྗེས་ཕྱོགས་གཏོང་མི་ཆོག་པའི་གཤེ་གཤེའང་བཏང་བ་རེད། དེའི་རྗེས་
ཨ་ནེ་དེས་བདག་གི་བུ་མོར་འབྲེལ་འདྲིས་བྱེད་པར་ཡང་སྐྲག་སྣང་སྐྱེ་གི་
འདུག།
དེ་ནི་ཁོར་ཡུག་ཅིག་དང་སྲོལ་རྒྱུན་ཞིག་གིས་ཁྱོ་ག་འདས་པའི་ཉམ་
ཆུང་འཁོས་ཞན་གྱི་བུད་མེད་ཡུགས་ས་དག་ལ་སྤྲད་པའི་ཐོབ་ཐང་རེད།
ཁོ་མོ་ཚོས་མི་གྲལ་ནས་ཕུད་པའི་སྐྱོ་སྣང་སྟེང་ད་དུང་ཁྱོ་ག་འདས་པའི་དྲན་
གདུང་དང་ཁྱིམ་གཞིས་སྐྱོང་བའི་དཀའ་སྡུག དྭ་ཕྲུག་སྙོར་བའི་འགན་
འཁྲི་སོགས་ལྷུར་ལེན་བྱེད་དགོས་པས་ན། མི་ སར་རང་འཇོག་བྱེད་་་་
མཁས་ཀྱི་མི་ཞིག་ཡིན་ཚེ། ཐུགས་རེ་ཐག་ཆད་ཅིང་སྡུག་བསྔལ་གྱི་འོབས་
སུ་ཚུད་པའི་མོ་ཧྲེང་ཁེར་རྐྱང་ཡུགས་ས་མ་རེ་གཉིས་ཁོར་ཡུག་དེ་ལས་འཚོ་
བ་འཁྱོལ་དཀའ་བས་གཞན་ཡུལ་ལུང་པ་འགྲིམ་པར་ཁག་མེད་པ་དང་།
ཁོ་མོ་ཚོའི་དཀའ་སྡུག་གི་གནས་བབ་དང་སྐྱོ་སྡུག་གི་ཚོར་སྣང་ལ་བསམ་བློ་
གཟབ་གཟབ་གཏོང་དགོས་རྒྱུ་རེད་སྙམ།
- 28 -



བུད་མེད་ཅིག་གི་ལམ་བུ།
བུད་མེད་སུ་ཞིག་ཡིན་རུང་རང་ཉིད་ཁེར་རྐྱང་དང་ཡུགས་ ས་ རུ་
འགྱུར་འདོད་མཁན་གཅིག་ཀྱང་ཡོད་པ་མ་རེད། ཡུགས་སར་གྱུར་ཏེ་
ཁེར་རྐྱང་དུ་ལུས་པ་དེ་ཕལ་ཆེར་བུད་མེད་ཅིག་ལ་མཚོན་ན་རང་སེམས་ལ་
རྟེན་གཞི་མེད་སོང་བའི་ལྟ་སྟངས་འཛིན་གི་འདུག་པ་རེད། སྐྱེས་པ་ཚོ་
སྐྱུར་དད་དང་དུ་དད་ཆེ་བ། བུད་མེད་བཞིན་ཟླ་མཚན་འབབ་རྒྱུ་མེད་
པ། བཤད་ཕོད་པ་དང་ངུ་སྐྱེན་པ་མིན་པར་སྡུག་ཐམས་ཅད་ཁོག་ཏུ་
འཇུག་པ། ཚོས་ལེན་རྫས་ཕྲ(# # # ) ཡང་བུད་མེད་དང་ མི་འདྲ་བ་
སོགས་ཀྱི་དབང་གིས་བུད་མེད་ལས་ཚེ་ཐག་ཅུང་ཐུང་ནའང༌། གནས་
ལུགས་དེ་མ་ཤེས་པའམ་ཡང་ན་སྣང་མེད་དུ་ག་ཡུགས་ཏེ་སྐྱོན་ཡོད་ཚད་
བུད་མེད་སྟེང་ཁག་དཀྲིས་ན་ག་ལ་འགྲིག བསམ་བློའི་འཁྱེར་སོ་ཐལ་ཆ་
ཆེ་བ་འདིས་བུད་མེད་མང་པོ་ཞིག་སྡུག་ལ་སྦྱོར་གི་ཡོད་པ་རེད། བདག་
གི་ཨ་མ་འདས་པོ་ཕ་རྒན་ལས་ལོ་བཅུ་སྐོར་གཅིག་གིས་ཆུང་ནའང་མོས་
རྒྱུན་དུ་བུད་མེད་ཀྱིས་ཁྱོ་གའི་སྡུན་མ་ཆོད་པར་ཡུགས་སར་གྱུར་ན་ཡག་པོ་
ཡོང་གི་མ་རེད། ཐ་ན་གྲོང་མི་ཚོས་ཀྱང་བརྩི་འཇོག་དང་གོང་བཀུར་
གང་ཡང་མི་བྱེད་པའི་ཁར། མི་གྲལ་དུ་མེད་པའི་ལྟ་སྟངས་འཛིན་གི་
རེད་ ཅེས་ཞེད་སྣང་ཚ་པོ་དང་བཅས་ རང་ཉིད་ཁྱོ་གའི་སྡུན་ཆོད་ཕྱིར་་་
དཀོན་མཆོག་ལ་གསོལ་བ་ཕུར་ཚུགས་སུ་འདེབས་པ་རེད། ཨ་མའི་སྐད་
ཆ་དག་ཉན་ལོབས་སུ་སོང་གཤིས། བདག་ཀྱང་ཆུང་དུས་ནས་གྲོང་ཚོ་
གང་རུང་ཞིག་ཏུ་བུད་མེད་ཡུགས་སར་གྱུར་འདུག་པ་ཐོས་སྐབས་སྐྲག་སྣང་
— 29 -



ཟ་མ་མོའི་སྐྱིད་སྡུག་གངས་མ་ཆར། །
སྐྱི་གཡའ་བ་སྐྱེས་མྱོང༌།
ཉིན་ཞིག་ངས། སྐྱེས་ པ “ཡུགས་ ཕོ”0 ལ་འཛེམ་དོགས་བྱེད་་་་
དགོས་སམ་ཞེས་ཨ་ཕར་སྐད་ཆ་དྲིས་པ་ན། ཨ་ཕས་དེ་ལ་འཛེམ་རྒྱུ་ཅི་
ཡོད། གྲོང་ཚོའི་ནང་གི་ཡུགས་ཕོ་དེ་ཡང་བསྐྱར་གཉེན་སྒྲིག་བྱས་རྗེས་
སྤྲུལ་སྐུ་ཞིག་ཀྱང་འཁྲུངས་འདུག་པ་མ་རེད་དམ་ཟེར།
2006. 10. 01ཉིན་གྲུབ།
( དོན་དམ་པར་ང་ཚོའི་ལུང་པ་ན་ཡུགས་ཕོ་ཞེས་པའི་མིང་ཚིག་དེ་བཀོལ་སྲོལ་གཏན་ནས་མེད།
འདྲ་བའི་སྐད་ཆས་མཚོན་ཐབས་བྱས་པ་ཡིན།
དེ་བས་དེ་དང་ཆ་
– 30
-
--



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ག་ག་
བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གཅིག
ལོ་མང་པོའི་སྔོན་ཞིག་ལ། ང་རང་ལ་གོ་སྐབས་ཡག་པོ་ཞིག་རག་
སྟེ་རྔ་བའི་འབྲོག་ཁུལ་དུ་ཐེངས་གཅིག་འགྲོ་ཐུབ་པ་བྱུང་། ཀན་ལྷོ་དང་
ཟི་ཁྲོན་གཉི་གའི་ས་མཚམས་ཀྱི་རི་མཐོན་པོ་ལབ་ཙེ་ཅན་ཞིག་ནས་ཐུར་དུ་
བབས་ ཏེ་ཅུང་ཙམ་སོང་བ་ན། མུ་མཐའ་བྲལ་བའི་ རྩྭ་ ཐང་ ཁོད་ རྒྱ་་་
ཡངས་མོ་ཞིག་ཏུ་སླེབས། རྩྭ་ཐང་དེ་རུ་མེ་ཏོག་གི་དྲི་བསུང་འཐུལ་ཞིང་།
བྱ་བྱིའུས་གསུང་སྙན་སྒྲོག་པ་ཞིག་མིན་ནའང་། དེ་རུ་བདག་ལ་བརྗེད་
དཀའ་བའི་བག་ཆགས་ཟབ་མོ་ཞིག་བཞག་པ་ནི། ཁ་ཁུ་སིམ་པའི་རྩྭ་
ཐང་དེའི་སྟེང་དུ་ཚེ་སྲོག་གི་དར་ལྕོག་རླུང་ཁ་ན་ཟད་ཀྱིན་པའི་བུད་མེད་
དང་ཕྲུ་གུ་དག་རེད། །
ང་ ཚོའི་ རླངས་ འཁོར་ གཞུང་ ལམ་ སྟེང་ མདུན་ དུ་ སྐྱོད་ སྐབས།
ལམ་གཡས་སུ་སྦྲ་ནག་ཉི་ཤུ་ལྷག་གྲངས་དོ་མཉམ་ཆ་འགྲིག་གིས་བསྟར་དུ་
བསྒྲིགས་འདུག ངས་དེ་སྔོན་རྩྭ་ཐང་གཞི་ཁྱོན་ཆེ་བ་དེ་འདྲ་དང་སྦྲ་ནག་
གྲངས་འབོར་མང་པོ་དེ་ལྟ་བུ་ཡེ་ནས་མཐོང་མྱོང་མེད་ཙང༌། གཞི་ནས་
ཧང་ནག་པོ་སང་སོང༌། ས་མཚམས་དེར་སླེབས་པ་ན་རླངས་འཁོར་ཁ་
ལོ་པ་འདུས་པའི་འགྲུལ་མི་དཔོན་གཡོག་རྣམས་ཀྱང་ངལ་གསོ་ཕྲན་ཙམ་
– 31 -



ཟ་མ་མོའི་སྐྱིད་སྡུག་གངས་མ་ཆར།
བྱེད་པར་མོས་མཐུན་བྱུང་། དུས་དེར་རླངས་འཁོར་རྗེས་མ་དག་ད་དུང་
རྗེས་ཆོད་མེད། ང་ཚོ་རླངས་འཁོར་ལས་མར་བབས་ཏེ་སྦྲུའི་ཕྱོགས་སུ་
སོང་བ་ན། བུད་མེད་དང་བྱིས་པ་སྐོར་ཁྱུ་ཞིག་ཡོང་ནས་ང་ཚོའི་སྔོན་
བསུས། དེ་དག་ཁྲོད་སྐྱེས་པ་གཞོན་དར་གཅིག་ཀྱང་མི་འདུག གཞུང་
ལམ་དང་སྦྲ་ནག་གི་བར་རྒྱང་ཧ་ཅང་ཉེ་གཤིས། ཅུང་མ་འགོར་བར་སྦྲ་
ནང་དུ་ལྷགས། སྦྲ་ནང་དུའང་སྐྱེས་པ་གཞོན་དར་གཅིག་ཀྱང་མི་འདུག
དེ་མུར་བདག་གིས་ས་ཆ་འདིའི་སྐྱེས་པ་རྣམས་ཕལ་ཆེར་རྩྭ་ས་རྩོད་གླེང་
སྐབས་ཤི་ཚར་བ་མིན་ནམ་སྙམ་བཞིན། བསམ་གཟས་ནས་སྦྲའི་ནང་དུ་
མིག་བཤེར་ཞིག་བྱས་པ་ན། རྒྱུན་མཁོའི་ནང་ཆས་ཅ་ལག་ལས་དངོས་
རིགས་རྩ་ཆེན་གང་ཡང་མ་མཐོང་། སྦྲུའི་ཡར་སྐྱེད་དུ་ཤིང་དུམ་འཛེར་
བ་ཅན་ཁ་ཤས་ཀྱི་སྟེང་དུ་པགས་གདན་རལ་བ་རེ་འགའ་བཏིངས་འདུག་
པ་དེ་ཁོ་ཚོའི་མལ་ས་ཡིན་པ་ཚོར། ཁྱིམ་བདག་མས་རང་ལ་འཛོམས་
ཚོད་དུ་ཇ་བླུགས་ཤིང་རྩོམ་པ་མདུན་ལ་བཞག ཡིན་ནའང་ང་རང་་
འབྲོག་པའི་འབྲི་ཞོ་ལ་དགའ་པོ་ཡོད་པས་ཞོ་ཞིག་ ཨེ་ལྟུད་ལ་རེ་བ་བྱས།
ཁོ་ཚོར་ཞོ་འཐུང་རྒྱུ་ལྟ་ཞོག་ཐ་ན་འོ་མ་ཡང་འཐུང་རྒྱུ་མི་འདུག ཁོ་མོ་
ཚོས་བཤད་ན། མཛོད་དགེ་རྫོང་གི་འོ་ཕྱེ་བཟོ་གྲྭ་ནས་ཉི་མ་ཆག་མེད་
ཀྱིས་འོ་མ་བསྡུ་གི་ཡོང་བ་རེད། ཤེ་མར་གསོག་པའི་འོ་མ་ཉུང་ཙམ་ལས་
གཞན་རྣམས་བཙོང་གི་ཡོད་ཟེར། ཤེས་པ་ཡིན་ན། འབྲོག་ཁུལ་དེ་ནི་
རྔ་བ་ཁུལ་མཛོད་དགེ་རྫོང་ཨ་སྐྱིད་ཡུལ་ཚོ་རེད། ཕྱིར་ལོག་སྐབས་བདག་
-
- 32 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གིས་གཞི་ནས་མ་བཟོད་པར་བུད་མེད་ཅིག་ལ་ས་འདིའི་སྐྱེས་པ་རྣམས་
གང་དུ་སོང་བ་དྲིས། ཁོ་མོས་ཇི་མི་སྙམ་པའི་ཚུལ་གྱིས་ཁྱོ་ག་ཚོས་དགུན་
ས་སྲུང་གི་ཡོད་པ་རེད་ཟེར། བདག་གིས། དགུན་ས་རུ་ཅི་ཞིག་བཞག་
ཡོད་པ་དྲིས། ཁོ་མོས། ལོ་ལོན་དང་ཁང་ཆག་འདྲ་ཡོད་ཟེར། ཡང་
བྱིས་པ་དག་སློབ་གྲྭར་མ་བསྐྱལ་བའི་རྒྱུ་མཚན་དྲིས་དུས། སློབ་གྲྭ་ཡོད་
ཀྱང་དགེ་རྒན་གྱིས་ཡི་གེ་ཡག་པོ་མི་སློབ། དེ་ལས་ང་ཚོར་འདུག་རོགས་
དང་ལག་རོགས་བྱས་ན་བཟང་ཟེར། གནས་ཚུལ་དེ་ཤེས་རྗེས་ཡིད་ཀྱིས་
མ་བཟོད་པར། བྱིས་པ་རྣམས་ཆུང་དུས་ནས་སློབ་གྲྭར་བསྐྱལ་ན་ལེགས་
རབས་དང༌། རི་བོ་འདིའི་ཕྱི་རོལ་གྱི་འཇིག་རྟེན་ནི་རྩྭ་ཐང་ནར་མོ་འདི་
ལས་ཕུན་ཚོགས་ངོ་མཚར་ཡིན་ ཚུལ་ སོགས་ རང་ནུས་ ཀྱིས་ བཤད་ཀྱང་།
ཁོ་མོ་ཚོས་ལན་དུ། ང་ཚོ་རྩྭ་ཐང་དུ་བསྡད་ན་ཧ་ཅང་སྐྱིད། ཁྱེད་རང་
ཡང་འདི་ནས་བག་མར་བསྡད་ན་སྐྱིད་ཟེར། སྐད་ཆ་དེས་ངའི་ངག་ལྕེ་
ངང་གིས་ལྐུགས་པར་བཏང༌། མཐའ་མཇུག་དྲན་རྟེན་གྱི་ཚུལ་དུ་ང་ཚོ་
མཉམ་དུ་པར་འགའ་བརྒྱབ་རྗེས། ཚང་མ་རུབ་རུབ་ཀྱིས་བཀྲ་ཤིས་ཁ་
གཡང་སྒྲོག་པ་དང་སྦྲགས་ང་ཚོ་མུ་མཐུད་དུ་མདུན་ནས་མདུན་དུ་བསྐྱོད།
ངས་རླངས་འཁོར་གྱི་སྒེའུ་ཁུང་ལས་རྒྱང་ནས་རྒྱང་དུ་བསྐྱུར་པའི་ཁོ་ཚོའི་
མག་མོག་གི་གྲིབ་གཟུགས་ལ་ལྟ་བཞིན་ངག་ལས་དངན་པ་ཞིག་དབང་མེད་
དུ་ཤོར།
— 33
-



ཟ་མ་མོའི་སྐྱིད་སྡུག་གངས་མ་ཆར།
གཉིས།
མི་ལ་ནད་དང་བགེགས་དང་བར་ཆད་བྱུང་བའམ། ཡང་ན་ཚེ་ལོ་
མཐར་ཕྱིན་པ་དག་གཙོ་བྱས། འདས་པོ་དེ་ལོ་བཅོ་བརྒྱད་ལས་བརྒལ་བ་
ཞིག་ཡིན་ཚེ། འདས་མཆོད་རིམ་གྲོ་སྒྲུབ་པ་རེད། ང་ཚོའི་ཕ་ཡུལ་ལུང་
པར་གཞན་དང་མི་འདྲ་ས་ཞིག་ཡོད་པ་ནི། སེར་མོ་པ་རྣམས་ཀྱིས་ཆོས་
འདོན་དགོས་པར་མ་ཟད། གྲོང་ཚོའི་མི་ཡོངས་ལ་ཉིན་གཅིག་ཙམ་རིང་
ཆོས་ལྡུད་དགོས་པ་རེད། ཆོས་ལྟུད་ཟེར་བ་དེ་དཀར་དམར་སྐྱ་གསུམ་གྱི་
ཁ་ཟས་བྱེ་བྲག་བཟོས་ཏེ་སྡེ་མི་ཡོངས་ལ་ལྟུད་པ་ལ་ཟེར་བ་རེད། ཆུང་
དུས་ཁྱིམ་ཚང་གང་ཞིག་ནས་ཆོས་ལྟུད་གི་ཡོད་པ་ཐོས་སྐབས། བྱིས་པ་
རྣམས་རྦད་དེ་དགའ་པོ་ཡོང་གི་རེད། རྒྱུ་མཚན། དེ་ནི་ལོ་གསར་མིན་
རུང་གོ་རེ་དམར་པོ་ཟ་ཐུབ་ཅིང་། དབྱར་དགུན་ངེས་མེད་དུ་ཤ་ཡང་ཟ་
ཐུབ་པས་རེད། བྱིས་པ་ཀུན་གྱི་དམིགས་ཡུལ་ནི། ཆོས་ལྟུད་སའི་ཁྱིམ་
ཚང་དེ་ནས་ཁ་ཟས་རྒྱགས་ཐག་ཆོད་ཅིག་ཟ་རྒྱུ་ལས་འདས་པོ་དེར་སྙིང་རྗེ་
དང༌། ཁྱིམ་མིར་སེམས་གསོ། ཟས་གཡོ་ལས་རོགས་སོགས་བྱེད་རྒྱུ་
གང་ཡང་ཡིད་ལ་དྲན་གི་མེད་པ་འདྲ། །
བུད་མེད་རྣམས་ནི་དེ་ལས་ལྡོག་སྟེ། ཆོས་ལྟུད་སྐབས་གཡོ་བསྐོལ་
གྱི་ལས་ཀའི་གདུང་འཁུར་མཁན་གཙོ་བོ་རང་རེད། ཡིན་ནའང་ཆོས་
འཐུང་དུས། བུད་མེད་རྣམས་ཁང་པའི་ནང་དུ་སྡོད་སྲོལ་མེད་གཤིས།
，
– 34 –



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
དགུན་ ཁར་ སྒོ་ རའི་ ཉི་ མ་ དྲོ་ ས་ དང་ བསེར་ བུ་ མེད་ སར་ སྡོད་ པ་ དང་།
དབྱར་ཁར་ཆར་ཆུ་མི་འབབ་ས་དང་ཚ་གདུག་མི་ཕོག་ས་ཙམ་རེ་བཙལ་
ནས་སྡོད་ཐབས་བྱེད་པ་རེད། ཆུང་དུས་བདག་གི་སེམས་སུ་འགྲོ་ལུགས་
འདི་ཐམས་ཅད་ཧ་ཅང་རྒྱུན་ལྡན་ལས་ཀྱང་རྒྱུན་ལྡན་ཡིན་པར་འདོད་ཡོད།
དུས་ཀྱི་བགྲོད་པ་རིམ་བཞིན་འདས་ནས་ལོ་ཡི་འཁོར་མོ་ཉི་ཤུ་ལྷག་
ངང་གིས་བཞུད་སོང་། ལོ་འདི་དག་གི་རིང་ལ། ང་རང་གྲོང་ཁྱེར་ཆུང་
ཆུང་འདི་རུ་འཚོ་སྡོད་བྱས་པ་ཡིན། གྲོང་ཁྱེར་འདི་ན་མི་རིགས་གཞན་
མང་པོ་འདུས་སྡོད་བྱས་འདུག དེ་ལས་ཀྱང་རྒྱ་མི་ནི་གྲངས་འབོར་ཆེ་
བའི་མི་རིགས་ཤིག་ཡིན་ཐོག ཁོ་ཚོས་དེང་སྐབས་ཕོ་མོ་འདྲ་མཉམ་གྱི་
ཐོབ་ཐང་གླེང་དང་གླེང་མུས་སུ་མཆིས། ཁོར་ཡུག་འདིས་བདག་ལའང་
ཤན་ཤུགས་ཏོག་ཙམ་ཐེབས་མེད་ཟེར་ན་ཉོག་གཏམ་དུ་འགྲོ། །
ལོ་བཅུ་ལྷག་གི་སྔོན་ལ་ངེད་བཟའ་ཟླ་གཉི་གས་བུ་མོ་གཡང་འཛོམས་
བཟང་མོ་ཁྲིད་དེ་མི་དམངས་གླིང་ག་རུ་རྐང་འཆམ་སྤྲོ་གསེང་བྱེད་སྐབས།
སྔོན་ན་རྒྱ་མི་བཟའ་ཟླ་ཆ་གཉིས་ཀྱིས་ཕྲུ་གུ་རེ་ཁུར་ནས་འགྲོ་བཞིན་འདུག
ཁོ་ཚོའི་གླེང་མོ་ཏག་ཏག་ང་ཚོ་དང་འབྲེལ་བ་ཡོད་ཙང་བདག་གིས་ད་བར་
དུ་བརྗེད་མ་སོང༌། དེའི་ཁྲོད་ཀྱི་བུད་མེད་ཅིག་གིས་བྱིས་པ་རྒྱབ་ཏུ་ཁུར་
ཡོད་ ཅིང་མོས་དཀའ་ལས་མྱོང་གི་ཡོད་པའི་བཟོ་ལྟ་བསྟན་པ་ན། ཁྱོ་
གས། བོད་ཀྱི་བུད་མེད་ཚོས་སྐྱེ་མོ་རྒྱབ་ལ་ཁུར་ཞིང་སྐྱེས་པ་རྣམས་ཀྱིས་
ལག་ཟུང༌ རྒྱབ་ ལག་ བྱས་ ནས་ ཧང་ འགྲོས་ བྱེད་ པ་ མཐོང་ མ་ མྱོང་ ངམ།
– 35 -



ཟ་མ་མོའི་སྐྱིད་སྡུག་གངས་མ་ཆར།
ཁྱོད་ཀྱིས་ཕྲུ་གུ་གཅིག་ཀྱང་འཁུར་མི་ཐུབ་ན། བོད་ཀྱི་བུད་མེད་ཚོས་ཅི་
བྱ་ཟེར། སྐད་ཆ་དེར་སྒྲོ་འདོགས་དང་རྫུན་བཟོ་གང་ཡང་མེད་གཤིས།
ང་རང་ཁོང་ཁྲོ་ལངས་པ་ཕར་ཞོག ད་དུང་བུད་མེད་དང་བུད་མེད་ཀྱི་
ལས་ དབང་ ལ་ ཞིབ་ བསྡུར་ དང་ བསམ་ གཞིག་ གཏོང༌ དུ་ བཅུག་ བྱུང་།
དངོས་གནས། གྲོང་ཁྱེར་འདི་རུ་རྒྱ་མི་སྐྱེས་པ་དེས་བཤད་པའི་གནས་
ཚུལ་དང་ཆ་འདྲ་བ་མང་པོ་མཐོང་མྱོང༌། དཔེར་ན། སྐྱེས་མ་དང་ཨ་
མ་རྣམས་ཀྱིས་བྱིས་པ་དང་ཅ་དངོས་ལྕི་མོ་རྒྱབ་ཏུ་ཁུར་ཏེ་ལྗིད་ཏིག་ཏིག་གི་
གོམ་ པ་ འདེགས་ འཇོག་ གིས་ རླངས་ འཁོར་ ནང༌ འཛུལ་ དཀའ་ ཞིང་།
ལྡོག་སྟེ། ཁྱོ་ག་དང་ཡང་ན་བུ་རྣམས་ཁེར་རྐྱང་ལྷོད་འགྲོ་ཡིས་ཤབ་རྒྱུག་
གིས་རླངས་འཁོར་ནང་རྐུབ་སྟེགས་རྩོད་པ་རེད།
ན་ནིང་བདག་གི་ཨ་མ་ལགས་ལ་འདས་མཆོད་སྒྲུབ་སྐབས། ལོ་ངོ་
ཉི་ཤུ་ལྷག་གི་ཡར་སྔོན་གྱི་ཚོར་པ་ལས་རྣམ་པར་འགོངས་ཏེ། བདག་ལ་
ཚོར་སྣང་ཡན་གར་བ་ཞིག་བྱིན། ངེད་ཚང་གི་ཁང་པ་དེ་གཞི་ཁྱོན་དེ་
འདྲའི་ཆེ་རྒྱུ་མེད་ནའང༌། ཁང་མིག་བཞི་ཙམ་ཡོད། ཚ་ཐབ་སྟེང་ས་
གདན་ཆ་འགྲིག་བཏིངས་ཤིང་ཅོག་ཙེའི་སྒང་ལ་ ཀ་ར་སིལ་ཏོག་དང་ ཤ་
མར་ཚོད་གསུམ། ཐ་མག་དང་ཁ་ ཏོག་སོགས་ཟས་རིགས་མང་པོ་་་་
བཤམས། གྲལ་དཀྱིལ་དུ་གདན་དཀར་བཏིངས་པའི་སྒང་ལ་ ཅོག་ཙེ་
བཞག་སྟེ་སྟེང་ལ་སྡེར་ཁ་འཛོམས་ཚོད་ཀྱིས་བསྒྲིགས། གྲལ་རྔ་རུ་གདན་
ནག་ བཏིངས་ ཤིང་ ཅོག་ཙེའི་སྒང་ལ་གོ་རེ་དང་ མོག་མོག་བཞག་འདུག
– 36 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ལས་ཀ་དེའི་རྐང་འཛིན་བྱེད་མཁན་ཕལ་ཆེར་བུད་མེད་དག་རེད། ཡིན་
ནའང༌། མགྲོན་པོ་ རྣམས་ ཕེབས་ཏེ་གདན་ལ་བཞུགས་ སྐབས། ཚ་
ཐབ་ནས་གྲལ་གོང་མ་དང་གྲལ་བར་མ། གྲལ་ཞོལ་མར་བཞུགས་མཁན་
མཐའ་གཅིག་ཏུ་སྐྱེས་པ་རྒན་དར་གཞོན་གསུམ་ཡིན་པ་ལས། བུད་མེད་
ལན་བུ་ཅན་གྱི་རིགས་སུ་གཏོགས་མཁན་གཅིག་ཀྱང་མི་འདུག ཡ་་་
མཚར་པོའི་སྣང་བ་ཞིག་དང་སྦྲགས་བདག་སྒོ་རའི་ནང་སོང་བ་ན། དེ་
རུ་ གྱང་ ཤིང་ ཐབས་ཆག་རེའི་སྟེང་ལ་ གོར་དམར་དང་གོར་སྐྱ་འགའ་་་
བསྒྲིགས་ཤིང་། ཟ་འཐུང་གི་དཀར་ཡོལ་ཡང་རང་གི་མཆན་ལ་བཟུང་
ནས་ཡོང་བའི་ཨ་ཡེ་ལོ་ལོན་དང༌། བུད་མེད་རྒན་དར་གཞོན་གསུམ།
དེ་མིན་བྱིས་པ་ཚོ་བཅས་ས་མཐིལ་སྟེང་ཙོག་སྟེ་ཟ་འཐུང་གི་རང་མགོ་ཐོན་
ཐབས་ཙམ་བྱེད་ཀྱིན་པ་མཐོང་། བདག་གིས་སྒོ་ར་རུ་ཁ་ཕྱིར་འཁོར་ཏེ་
སྒེའུ་ཁུང་ལས་ནང་ལ་བལྟས་པ་ན། ཁྱིམ་དུ་སྡོད་མཁན་རྣམས། ཏག་
ཏག་སྒོ་རའི་ས་མཐིལ་སྟེང་འདུག་པའི་ཁོ་མོ་ཚོའི་ཁྱོ་ག་དང་བུ། ཚ་བོ་
རྣམས་རེད། བུད་མེད་ཞབས་ཏོག་པ་རྣམས་ཀྱི་མགྲོན་སྐྱོང་ལེགས་པོ་ལ་
བརྟེན་ནས་ཁོ་པ་ཚོ་བདེ་ཚོར་དང་བག་ལྷོད་ངང་ཁ་ཟས་ཀྱི་ལས་ལ་འཇུག་
བཞིན་འདུག གྲ་མི་འགྲིག་པའི་རྣམ་པ་དེ་མཐོང་སྐབས། ང་རང་ཧ་
ཅང་དོགས་མ་བདེ་ བས་ སྒོ་ རའི་ ནང་དུ་ལོ་ཚོད་བདག་གི་མ་རྒན་དང་
མཉམ་པའི་བུད་མེད་བགྲེས་མོ་ཞིག་གི་ཕུ་ཐུང་ནས་བཟུང་སྟེ། ཁྱིམ་གྱི་
གྲལ་རྔ་རུ་སྡོད་ས་ཡོད་ཚུལ་བཤད་པ་ན། མོས་ང་རྒན་མོ་ཞིག་སྐྱེས་པ་
- 37 -



ཟ་མ་མོའི་སྐྱིད་སྡུག་གངས་མ་ཆར།
ཚོའི་ གྲལ་དུ་འདུག་སྲོལ་ག་ལ་ཡོད་ཟེར་ནས་ས་མཐིལ་དུ་ཙོག་སྟེ་འགུལ་
ཙམ་ཡང་མ་བྱས། །
དེ་སྔོན་བདག་གི་ཕ་རྒན་ལོ་བརྒྱད་ཅུ་ལོན་པར་གསོན་ཆོས་བཅའ་
དུས་སུ་ཡང་བུད་མེད་རྣམས་གྲང་རླུང་ལྡང་བའི་སྒོ་ར་ན་འདར་སིག་སིག་
གིས་ཁ་ལག་ཟ་བའི་རྣམ་པ་དེ་མཐོང༌། དེ་རིང་ངའི་སེམས་པ་ལོ་ཉི་ཤུའི་
ཡར་སྔོན་དང་བསྡུར་ན་ཧེ་བག་ཤིན་ཏུ་ཆེ་བས། མི་སྐྱིད་པའི་ཚོར་སྣང་
དྲག་པོས་གཙེས། དེའི་ཕྱིར་ང་རང་ཆེད་དུ་སྡེ་དཔོན་ན་གཞོན་དེའི་གམ་
དུ་སོང་ནས་ གནས་ཚུལ་སྐྱུག་བྲོ་བ་འདི་བསྒྱུར་དགོས་པའི་བསམ་ཚུལ་
བཏོན། །
འདས་མཆོད་སྐབས་སུ་ སེར་མོ་པ་རྣམས་ལ་འབུལ་བ་འབོར་ཆེན་
འགྱོག་རྒྱུ་དེ་ནི་སྲོལ་དུ་ཆགས་ཡོད། གྲོང་ཚོའི་བུད་མེད་སྐོར་ཞིག་གིས་
ཁྱིམ་ཚང་གང་ཞིག་ལ་འདས་མཆོད་སྒྲུབ་སྐབས། རང་འགུལ་གྱིས་སྨྱུང་
གནས་སྲུང་ཞོར། བརྐྱངས་ཕྱག་ཀྱང་གྲངས་ཀ་ལོངས་ཚོད་ཅིག་འཚལ་
དགོས་ཀྱི་ཡོད་པ་རེད། ཡིན་ནའང་ཁོ་མོ་ཚོའི་ལས་ ཀ་རིན་མེད་དུ་་་
བརྩིས་ནས་ཡོན་སྐར་གང་ཡང་སྟེར་སྲོལ་ཆགས་མེད། བདག་གིས་འདྲ་
མཉམ་མ་ཡིན་པའི་སྣང་ཚུལ་དེར་རྒོལ་སླད་རང་ཚོད་ཀྱིས་ལུགས་སྲོལ་དེར་
རྒྱབ་འགལ་བྱས་ཏེ། བུད་མེད་དེ་དག་ལ་འཛོམས་ཚོད་ཀྱིས་ཡོན་ཉུང་
ཙམ་བྱིན་པ་ན། ཁོ་མོ་ཚོ་གཞི་ནས་དོགས་མི་བདེ་བར་གྱུར་ཏེ་ཡོན་ཕྲན་
བུ་དེའང་ལེན་མི་ཕོད་པའི་ཚོད་དུ་འདུག
– 38 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གསུམ།
ལོ་ཁ་ཤས་ཤིག་གི་སྔོན་ལ། ལྷ་སའི་སྔོན་བྱུང་གཏམ་རྒྱུད་ཅེས་པའི་
བོད་ཀྱི་བུད་མེད་རྩོམ་པ་པོ་གཡང་སྒྲོན་ལགས་ཀྱི་བརྩམས་སྒྲུང་ཞིག་གཞིར་
བཟུང་ནས་བཅོས་པའི་བརྙན་འཕྲིན་ཟློས་གར་ཞིག་བསྟན། དེ་ལ་ཕལ་
ཆེར་ལེའུ་ཉི་ཤུ་ལྷག་གྲངས་འདུག བརྙན་འཕྲིན་དེ་མཇུག་བསྡུ་སྐབས་
ཀྱི་ལེའུ་ཁག་འགའ་དགོས་དབང་གིས་བཟོ་བཅོས་བརྒྱབ་འདུག་ནའང་།
ལེའུ་སྔོན་མ་དག་ཧ་ཅང་བལྟ་རི་བ་ཞིག་རེད། རྒྱུ་མཚན་བརྙན་འཕྲིན་
དེ་ལས་བདག་གིས་རང་རིགས་ཀྱི་གོམས་སྲོལ་འགྲོ་སྟངས་རྣལ་མ་ཉུང་ཙམ་
ཞིག་ལ་རྒྱུས་ལོན་བྱེད་ཐུབ་པ་བྱུང༌། དེ་དག་ལས་བག་ཆགས་ཆེས་ཟབ་
པ་ནི།
༡. བརྙན་འཕྲིན་ལེ་ཚན་ཞིག་གི་ནང་། གཡོག་མོ་གཞོན་ནུ་མ་
ཞིག་ཡོད་པ་དེས་ཐབ་ཚང་དུ་མེ་གཏོང་སྐབས་གཉིད་ལྕོག་ཏོག་ཙམ་བརྒྱབ་
མཚམས་བདག་པོས་སྐད་བཏང་བ་ཐོས་མ་སོང་། དེ་མ་ཐག་བདག་པོ་
ཐབ་ཚང་དུ་ཡོང་སྟེ་མེ་སྒོང་དམར་པོ་ཞིག་སྐྱོགས་སུ་བླངས་ཏེ་གཉིད་མ་
སད་དུ་གནས་པའི་གཞོན་ནུ་མ་དེའི་གཉའ་ལྟག་ཏུ་བླུགས།
༢. ཡང་ལེའུ་གཞན་ཞིག་གི་ནང༌། ཏག་ཏག་གཡོག་མོ་གཞོན་ནུ་
མ་དེ་རེད། ཁྱིམ་ཚང་དེར་སྐུ་སྲས་གཞོན་ནུ་ངན་པ་ལང་ཤོར་ཞིག་ཡོད་
པ་དེས་རྟག་ཏུ་བུ་མོ་དེ་བྱོལ་ སོང་བཞིན་ གཡོག་ ཏུ་བཀོལ་ བས་ མི་ཚད།
- 39 -



ཟ་མ་མོའི་སྐྱིད་སྡུག་གངས་མ་ཆར། །
ཁོ་ རང་ གྲོགས་ པོ་ ཚོ་ དང༌ མཉམ་ དུ་ མཚན་ མོའི་ ཇ་ ཆང་ ལ་ རོལ་ དུས།
བག་ལྷོད་དང་སྐྱིད་ཚོར་ཡོང་སླད། ཆང་གྲོགས་གཞན་རྣམས་ལ་རྒྱལ་
བཙུགས་ཏེ། གཡོག་མོ་གཞོན་ནུ་མ་དེ་སྐྱེས་པ་དར་མ་དག་དང་འཇུ་
རེས་བྱེད་དུ་བཅུག་པ་རེད། བུ་མོ་དེ་འཇུ་རེས་ལས་རྒྱལ་ན་ཉེས་ཆད་
གཅོད་མི་དགོས་པ་དང༌། གལ་ཏེ་བུ་མོ་དེར་ཕམ་ཉེས་རག་ཚེ། སྐྱེས་
པ་ གཞོན་ནུ་མང་པོས་མོ་རང་མི་ཚོགས་ཀྱི་མདུན་དུ་བཙན་ གྱིས་ཕྱུ་པ་
བཤུས་ཏེ་གཅེར་བུར་བཏང་རྗེས་བརྙས་བཅོས་བྱེད་པ་རེད། །
གོང་གི་བརྙན་འཕྲིན་པར་གཞི་ཚན་པ་དང་པོ་དེ་ལས། ང་ཚོའི་
རིག་གནས་ཡིན་ན་འདྲ་སྲོལ་རྒྱུན་ཡིན་ནའང་འདྲ་ཕྱུག་པོས་དབུལ་པོའི་
རྩིས་ཐང་ལ་རྡོག་བརྫིས་དང་མི་གཤིས་རྩ་མེད་དུ་གཏོང་བའི་གདུག་རྩུབ་
ཀྱི་ཆ་དེ་རྗེན་པར་མངོན་འདུག ཚན་པ་གཉིས་པ་ལས་སྲོལ་རྒྱུན་གྱི་ཆུ་
རྒྱུན་རིང་མོའི་ནང་འུ་ཅག་བོད་པས་བུད་མེད་ལ་གནང་བའི་གོ་གནས་
དག་གསལ་ལྷང་ངེར་བསྟན་པ་མ་ཡིན་ནམ།
བཞི།
ཕ་ཡུལ་དུ་ལས་བྱེད་མནའ་མ་ཞིག་ལ་བསྟུད་མར་བུ་མོ་གཉིས་སྐྱེས་
རྗེས། སྒྱུག་པོ་སྒྱུག་མོ་སོགས་ཀྱིས་མནའ་མར་སྡང་སྡུག་བྱས་པས་ཁོ་ཚོའི་
འབྲེལ་བ་བཙོག་པོར་གྱུར་ནས། ད་སྔ་ཕན་ཚུན་འགྲོ་འོང་ཙམ་ལས་མེད་
པ་ཆགས་འདུག་ཟེར། ལར་མནའ་མ་དེ་ནི་རོང་འབྲོག་ཁུལ་གྱི་བུད་མེད་
- 40 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཅིག་མ་ཡིན་པར། གང་འཚམ་གྱི་སློབ་གསོ་ཐོབ་སྟེ་གཞུང་གི་ཕོགས་ཟ་
མཁན་ཞིག་རེད། རང་ཁ་རང་གསོ་བྱེད་པའི་བུད་མེད་ལས་བྱེད་དག་
གིས་བྱིས་པ་ཅི་ཞིག་སྐྱེ་མིན་ལ་སྒྱུག་པོ་སྒྱུག་མོ་སོགས་ཀྱིས་ཐེ་གཏོགས་བྱེད་
ན། རོང་འབྲོག་ཕྱོགས་ཀྱི་མནའ་མ་རྣམས་ལ་ལྟ་ཅི་སྨོས། སྲོལ་འདི་
ཕལ་ཆེར་རྒྱ་མི་རིགས་ཀྱི་ཕོ་མཆོག་མོ་དམན་གྱི་འདུ་ཤེས་རྙིང་པ་དང་ཆ་
འདྲ་པོ་འདུག །
སྤྱིར་ཕྲུ་གུ་ཕོ་མོ་གང་རུང་སྐྱེ་རྒྱུ་དེ་བུད་མེད་དང་འབྲེལ་བ་གཏན་
ནས་ཡོད་པ་མ་རེད། ལྡོག་སྟེ་སྐྱེས་པ་དང་འབྲེལ་བ་ཡོད་པ་རེད། དེའི་
རྒྱུ་མཚན། བུད་མེད་ཀྱི་ཁམས་དམར་ལxཚོས་ལེན་རྫས་ཕྲ་གཉིས་ཡོད་
པ་དང༌། སྐྱེས་པའི་ཁམས་དཀར་ལxདངYཡི་ཚོས་ལེན་རྫས་ཕྲ་རེ་ཡོད་
པ་རེད། ཕོ་མོ་གཉིས་ལུས་འབྲེལ་བྱུང་སྐབས། སྐྱེས་པའི་ ཁམས་་་
དཀར་གྱི་ཕྲ་ཕུངYཚོས་ལེན་རྫས་ཕྲ་དང་བུད་མེད་ཀྱི་ཁམས་དམར་གྱི་ཕྲ་
45x8a58 57 Tô Na 555 56 557 5555
350 TFXIN 585 (53 545x80 KN 553 54
TEIKIN-T5657585x85K 53 55 5'UGẤU
སྐྱེ་བ་རེད། དེ་བས་ཕྲུ་གུ་ཕོ་མོ་གང་སྐྱེ་རྒྱུ་བུད་མེད་ལ་འབྲེལ་བ་ཅི་ཡང་
ཡོད་པ་མ་རེད། རྒྱུ་མཚན་བུད་མེད་ཀྱི་ཁམས་དམར་ཕྲ་ཕུང་དུxཚོས་
ལེན་རྫས་ཕྲ་མ་གཏོགས་མེད་པས་རེད། གནས་ལུགས་འདི་ནི་ཚན་རིག་
གིས་སྔ་མོ་ནས་བརྟག་དཔྱད་ར་སྤྲོད་བྱས་ཟིན་པ་ཞིག་རེད། །
- 41 -



ཟ་མ་མོའི་སྐྱིད་སྡུག་གངས་མ་ཆར།
ཨ་རི་ན་ཡོད་པའི་གྲོགས་མོ་ཞིག་ཕྱིར་ཕ་ཡུལ་དུ་ལོག་པ་ཐོས་རྗེས།
རང་ཚོད་ཀྱིས་མགྲོན་སྐྱོང་རན་པོ་ཞིག་བཏང་བ་ཡིན། ད་ལྟ་བུད་མེད་
ཀྱི་ལས་དབང་སྐོར་གླེང་རྒྱུ་དེ་བདག་གི་འཚོ་བའི་གྲུབ་ཆ་ཞིག་ཏུ་གྱུར་ཡོད།
མ་ཟད་བུད་མེད་སྐོར་གྱི་རྩོམ་ཐུང་ཁ་ཤས་འབྲི་ཁུལ་ཙམ་བྱེད་ཀྱིན་ཡོད་
པས་ན། རྒྱུ་ཆ་མང་པོ་མཁོ། མོ་རང་ཡང་བུད་མེད་ཚོར་སྐྱེན་གྱི་རིགས་
སུ་གཏོགས་པས། དུས་རྒྱུན་འཚོ་བའི་ཁྲོད་བུད་མེད་དང་འབྲེལ་ཡོད་
གནད་དོན་ལ་དོ་སྣང་བྱེད་ཀྱི་འདུག
མོས་གཏམ་རྒྱུད་འདི་འདྲ་ཞིག་གླེང་བྱུང་། མགོ་ལོག་གི་སེར་མོ་པ་
ཞིག་གིས་དགོན་པ་ནས་སློབ་གྲྭ་ཞིག་འདེབས་སྐབས་མཐུན་རྐྱེན་མ་ཚང་
ཕྱིར། ཕྱི་རྒྱལ་ལ་རོགས་དངུལ་སློང་བའི་སྙན་ཞུ་ཞིག་ཕུལ་བ་རེད། ཕྱི་
རྒྱལ་གྱི་རོགས་སྐྱོར་བྱེད་མཁན་ཞིག་གིས་སྙན་ཞུའི་ཡི་གེ་དེར་བལྟས་རྗེས།
ཆ་མ་འཚལ་བའི་དོན་དག་ཅིག་ཡོད་པ་འདི་ལྟ་ སྟེ། སློབ་གྲྭ་དེར་སློབ་
ཕྲུག་ཕོ་མ་གཏོགས་མོ་གཅིག་ཀྱང་བསྡུ་ཡི་མེད་པ་དང་། རྒྱུས་ལོན་བྱས་
རྗེས། དགོན་པའི་ས་ཐོག་ཏུ་སློབ་མ་བུ་མོ་བསྡུས་ན་དགོན་པའི་སྒྲིགས་
དང་མི་མཐུན་ཞིང་། ཡང་དབྱར་གནས་སྐབས་སུ་མོ་དྲི་བྲོ་མཁན་ཞིག་
གྲྭ་པ་ཚོའི་ཉེ་སར་བཏུད་མི་རུང་བ་དེ་རེད། ཕྱི་རྒྱལ་གྱི་རོགས་སྐྱོར་པ་
ཚོས། མི་རིགས་གང་ཡིན་རུང་རང་གི་སྲོལ་རྒྱུན་དང་རིག་གནས་ལ་རང་
- 42 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གིས་བརྩི་འཇོག་བྱས་ཆོག ཡིན་ནའང་ང་ཚོའི་དམིགས་ཡུལ་དང་རྩ་
དོན་གཙོ་བོ་ཞིག་ནི། ཕོ་མོའི་ ཐོབ་ ཐང་འདྲ་མཉམ་དང་ཕོ་མོའི་ རྩིས་
ཐང་འདྲ་མཉམ་ཡོང་བར་བྱེད་རྒྱུ་ལས། ཕོ་མཆོག་མོ་དམན་གྱི་དབྱེ་བ་
དགར་རྒྱུ་དེ་མིན་པས་དེ་ལ་རོགས་སྐྱོར་བྱེད་ཐབས་མི་འདུག་ཟེར་ནས་
རོགས་དངུལ་མ་བྱིན་པ་རེད། །
དྲུག
ལོ་གསུམ་ལྷག་གི་སྔོན་གྱི་ཉིན་ཞིག་ལ། བདག་ལ་དགེ་ཐོན་སློབ་གྲྭ་
འགྲིམ་སྐབས་ཀྱི་སློབ་གྲོགས་ཤིག་གི་ཁ་པར་འབྱོར། ཏག་ཏག་སྐབས་
དེར་ང་རང་ལ་བུ་མོ་དཀར་རྒྱན་སྐྱེས་ནས་བང་དུ་བསྡད་ཡོད། ཁ་པར་
ལས་ང་ལ་བུ་མོ་ཞིག་བཙས་པ་ཁོ་པས་ཤེས། ཁ་བརྡ་ཅི་རིགས་བྱས་རྗེས།
ཁོས་བདག་ལ་ཁྱོད་ཀྱིས་དྲང་མོར་ཤོད་དང་རང་ལ་བུ་མོ་ཞིག་སྐྱེས་པར་
འགྱོད་པ་སྐྱེའམ་ཞེས་དྲིས་བྱུང་། ངས་ལན་དུ་སྤྱིར་བདག་ལ་དེ་འདྲའི་
བསམ་ཚུལ་མི་འདུག རྒྱུ་མཚན་ང་རང་ཡང་བུད་མེད་ཅིག་ཡིན། མ་
ཟད་རང་ཉིད་སྐྱེས་པ་ཞིག་ལས་ནུས་པ་ཞན་པའི་ཚོར་པ་གང་ཡང་མ་བྱིན།
ཡིན་ནའང་ང་རང་ལ་བུ་མོ་ཞིག་ཡོད་པས། ད་ཕྲུ་གུ་བུ་ཞིག་ཡིན་ན་ཅུང་
ཙམ་འོས་པར་སྙམ་ཟེར་སྐབས། ཁོ་པས་གཅིག་གཅོད་ཀྱིས་བུ་མོ་ཞིག་
བུའི་དོ་ཟླ་ག་ལ་ཡོང་། ཨ་ལགས་ཆེ་གེ་མོ་ཞིག་གིས་དབང་གསུང་སྐབས་
ཀྱང་སྐྱེས་མ་སྐྱེས་པ་ལས་སངས་རྒྱ་ཁག་པ་རེད་ཟེར་ནས་གསུངས་ཞེས་
43 –



ཟ་མ་མོའི་སྐྱིད་སྡུག་གངས་མ་ཆར། །
བཤད། ཁོ་པ་ཕོ་ལུས་བླངས་པ་ཙམ་གྱིས་ང་རྒྱལ་གྱི་ལྒང་བུར་སོང་བའི་
བྱ་སྤྱོད་དེར་ང་རང་ཧ་ཅང་མ་རངས་པའི་ཚུལ་གྱིས། སངས་རྒྱ་རྒྱུ་ང་ཚོ་
དང་རྒྱང་ཐག་རིང་བས་རེ་ཞིག་ཕར་ཞོག ཐོག་མར་རང་གི་འཚོ་བའི་
ཐད་རང་མགོ་ཐོན་མིན་དེ་གལ་ཆེ་ཞེས་ཁོ་པར་གོ་རྒྱུ་ཅན་གྱི་ལན་བཏབ་པ་
ཡིན།
ནུས་པ་དང་འཇོན་ཐང་གང་ཐད་ནས་བུད་མེད་ཀྱི་དོ་ཟླ་མི་ཡོང་
ནའང་། སྐྱེས་པ་སྐོར་ཞིག་གིས་ད་དུང་ཨུ་ཚུགས་ཀྱིས་རང་ཉིད་ཕོ་ལུས་
ཙམ་ཞིག་ཡིན་པ་དེ་མ་རྩ་བྱས་ནས། བུད་མེད་ཀྱི་མགོ་གནོན་གང་ཐུབ་
བྱེད་ཀྱིན་ཡོད་པ་རེད། དེ་ནི་ཁོ་པ་ཚོའི་ནོར་འཁྲུལ་དང་ངོ་ཚ་ཡིན་པས་
ངན་མཚང་དུ་འགྲོ་རྒྱུ་ལས་ཡོན་ཏན་ཞིག་ཏུ་ཇི་ལྟར་བརྩིའམ།
བདུན།
ལོ་བཅུ་ལྷག་གི་སྔོན་ཞིག་ལ་ང་རང་མི་རིགས་ལུས་རྩལ་འགྲན་ཚོགས་
ཤིག་གི་སྟེང་ཞུགས་ཏེ་ཡུན་ནན་དུ་ཐེངས་གཅིག་སོང་བ་ཡིན། ལུས་རྩལ་
པ་དེ་དག་གི་ནང་དུ་བོད་དང་སོག་རིགས། ཧུའེ་རིགས། ཧོར་རིགས།
ཟ་ལར་རིགས་སོགས་གྲངས་ཉུང་མི་རིགས་མང་པོ་ཡོད། དེའི་ཁྲོད་ཀྱི་
སོག་པོ་ལུས་རྩལ་པ་ཞིག་གིས་བོད་མོ་ཞིག་དང་གཉེན་བསྒྲིགས་འདུག་སྐད།
ཁོ་པས་བོད་མོ་ཆུང་མར་བླངས་ན་ཡ་རབས་གཤིས་བཟང་དང་ཁྱོ་གར་
གུས་ཞབས་དང་ནང་ཚང་གི་ལས་ ཀའི་འགན་འཁུར་བ་སོགས་ཀྱི་དགེ་
- 44 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
མཚན་སོག་པོའི་བུད་མེད་ལས་མང་རབས་གླེང་གི་འདུག །
གཞན་སློབ་ཆེན་ག་གེ་མོའི་ཧུའེ་རིགས་དགེ་རྒན་ཞིག་དང་གླེང་མོ་
བྱེད་སྐབས། ཁོ་པས་ཁོ་ཚོའི་སློབ་གླིང་ན་བོད་པ་དགེ་རྒན་སྐྱེས་པ་ཞིག་
ཡོད་པ་དེས། རྟག་ཏུ་ཁོ་ལ་ཁྱོད་ཀྱིས་ཀྱང་བོད་ཀྱི་བུད་མེད་ཅིག་ཆུང་
མར་ལེན་ཐུབ་ན་ནི། རྐང་པ་གཅིག་ ཐོག་ གཅིག་བརྩེགས་ ཀྱིས་འོ་ཇ་
འཐུང་ནས་འདུག་རྒྱུ་ལས་འགན་ཁུར་ཅི་ཡང་མེད། ཕྱི་ལས་ནང་ལས་
ཐམས་ཅད་བྱེད་མཁན་བུད་མེད་ཡིན་པ་རེད་ཅེས་ལབ་ཀྱིན་འདུག་ཟེར།
ཁོ་རང་ནང་ལོག་གི་ཧུའེ་རིགས་ཤིག་ཡིན་གཤིས་ཆུང་མ་གཡོག་ཏུ་བཀོལ་
བའི་འདུ་ཤེས་དྲག་པོ་མེད་པ་དང༌། ཆུང་མར་ཡང་སློབ་གསོ་ཐོབ་མྱོང་
མཁན་ཞིག་ཡིན་པས་གང་འདོད་དུ་གཡོག་ཏུ་བཀོལ་ཐུབ་ཀྱིན་མེད་ཚོད་
རེད། ཡིན་ནའང་མིའི་རང་གཤིས་སུ་རང་གཙོ་ཡི་ས་བོན་ཐོག་མ་ནས་
ཡོད་ཙང་། ཁོ་པས་ཀྱང་ཁྱོ་གར་ཞབས་ཞུ་ལེགས་པོ་སྒྲུབ་མཁན་གྱི་ཆུང་
མ་ཞིག་ལ་ཡིད་སྨོན་འཆོར་གྱིན་འདུག་པ་འདྲ།།
བོད་ཀྱི་བུད་མེད་རྣམས་རང་རིགས་ཀྱི་སྐྱེས་པའི་གཡོག་ལ་བཀོལ་
བས་མི་ཚད་གཞན་རིགས་ཀྱི་སྐྱེས་པར་ཡང་གཡོག་མོར་མཚམས་སྦྱོར་བྱེད་
པའི་བྱ་སྤྱོད་ཐལ་ཆ་ཅན་འདི་ནི་ཅི་འདྲའི་བཟོད་དཀའ་བ་ཞིག་རེད་ཨང་།
བརྒྱད། །
ངས་ཏག་ཏག་རྩོམ་འདི་འབྲི་བཞིན་པའི་སྒང་ལ་ཁྱོ་གའི་ཚ་མོ་ཞིག་
- 45 -



ཟ་མ་མོའི་སྐྱིད་སྡུག་གངས་མ་ཆར།
ངའི་ཁྱིམ་དུ་ཡོང་། མོས་བཤད་དོན། མོའི་ཨ་མ་ཉིན་ཞིག་ཨ་ཡེ་ཚང་
གི་ཁྱིམ་དུ་འབྱོར་སྐབས། ཨ་ཡེ་དང་ཨ་ནེ་གཉིས་ཀྱིས་ཐབ་མདོ་རུ་དུ་བ་
ལྷོག་ལྷོག་གིས་ ཤ་བཙོས་ཇ་བསྐོལ་ཏེ། ཨ་ནེ་ཚང་ལ་གྲྭ་ལོག་གཞོན་ནུ་
ཞིག་ཡོད་པ་དེ་གདན་ལ་འཁོད་རྗེས་ཁོ་མོ་གཉིས་ཀྱིས་ཞབས་ཞུ་སྒྲུབ་་་
བཞིན་པ་མཐོང་། མོ་རང་དེ་མ་ཐག་ཞེ་སྤོ་གཏིང་ནས་ལངས་ཏེ་གྲྭ་ལོག་
དེ་ཚ་ཐབ་སྟེང་ནས་མར་བདས་པ་རེད་ཟེར། དོན་འདིའི་སྟེང་ནས་དུས་
རབས་མི་མཚུངས་པའི་བུད་མེད་གཉིས་ཀྱི་ཁྱད་པར་དང༌། ཡང་སློབ་
གསོ་ཐོབ་མྱོང་མཁན་གྱི་བུད་མེད་རྣམས་བུད་མེད་རྒན་རབས་ལས་ཅུང་
ཙམ་སད་རྟོགས་བྱུང་ཡོད་པ་མཚོན་ཐུབ། །
དགུ།
བོད་པ་རྣམས་ཕྱིའི་རྒྱལ་ཁབ་ཏུ་སླེབས་ནས་དུས་ཡུན་ངེས་ཅན་ཞིག་
གི་རིང་ལ་འཚོ་གནས་ཐད་དཀའ་ཁག་མང་པོར་འཕྲད་གི་ཡོད་པ་རེད།
གྲོགས་མོ་ཞིག་གིས་དོན་དག་འདི་འདྲ་ཞིག་གླེང་བྱུང་། བོད་གཞིས་ནས་
སློབ་ཆེན་མཐར་ཕྱིན་རྗེས་དྷ་རམ་ས་ལ་རུ་སླེབས་པའི་ན་གཞོན་ཁ་ཤས་
ཤིག་གིས། ལུས་ཤུགས་ངལ་རྩོལ་ལ་བརྟེན་ནས་འཚོ་བ་རོལ་བའི་རྣམ་པ་
དེར་ཇི་མི་སྙམ་པར། སློབ་ཆེན་སློབ་མའི་སྒྲུབ་ཉམས་སྟོན་པ་རེད་ཟེར།
ཐེངས་ཤིག་སློབ་ཆེན་སློབ་མ་འགས་བསམ་ཚུལ་དེ་འདྲ་སྟོན་པ་ཏག་ཏག་
རྗེ་བཙུན་པད་མ་ལགས་ཀྱི་སྲས་མོས་མཐོང་བ་ན། མོས་རང་གི་ལག་
- 46 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཟུང་རྒས་ཏོ་དེ་སྟོན་ཞོར། ང་རང་ཡང་ཕྱི་རྒྱལ་དུ་མཐོ་རིམ་སློབ་གསོ་
ཐོབ་མྱོང་མཁན་ཞིག་ ཡིན། ཡིན་ནའང་ད་དུང་ཡང་ རང་ཁྱིམ་ གྱིས་་་
གཉེར་བའི་ཟ་ཁང་དུ་ལས་ཀ་བྱེད་གི་ཡོད། ངའི་བསམ་པར་མི་སུ་ཡིན་
རུང་རང་གི་ལག་ཟུང་ལ་བརྟེན་ནས་རང་ཁ་ གསོ་བ་དེ་གཟི་བརྗིད་ཅིག་
ལས། ངོ་ཚ་ཞིག་མ་རེད་ཟེར་བ་ན། སློབ་ཆེན་པ་དེ་དག་ཁ་སྐྱེངས་
སོང་སྐད། དེ་ཡང་མཐར་གཏུགས་ན། གོམས་སྲོལ་གྱིས་སྐྱེས་པ་ཚོ་
ལག་རྡུམ་ལྟ་བུར་བཏང་བ་མ་རེད་དམ།
བཅུ།
མང་བཟའ་པད་དཀར་ལགས་ཀྱི་དེབ་ལས་དོན་དག་ཅིག་བྲིས་་་་
འདུག་པ་འདི་ལྟ་སྟེ། དབྱིན་ཇིར་ལྷ་རམས་པའི་བསླབ་གཞིར་སློབ་སྦྱོང་
གནང་བཞིན་པའི་བློ་བཟང་རབ་རྒྱས་ཁོ་མོའི་དཔྱད་རྩོམ་ལ་རྒྱུ་ཆ་འཚོལ་
སླད་རྒྱ་གར་དུ་ཡོང་ཞིང༌། བོད་ཀྱི་བུད་མེད་ལ་ཞིབ་འཇུག་གནངས་པ་
དང་བཙུན་དགོན་སྒྲོལ་མ་གླིང་དུ་ལེགས་སྦྱར་གཏམ་བཤད་སྤེལ་སྐབས།
ཁོ་མོས་བཙུན་མ་ཚོར་ང་རང་བུད་མེད་ཅིག་གི་ལུས་རྟེན་རག་པར་ང་རྒྱལ་
བྱེད་ཀྱི་ཡོད་ལ། གལ་ཏེ་སྐྱེ་བ་རྗེས་མ་ཟེར་བ་ཞིག་ཡོད་ན་ཡང་བསྐྱར་
བུད་མེད་ཅིག་ཏུ་སྐྱེ་བའི་འདོད་པ་ཡོད་ཅེས་མ་ཐག ལེགས་སྦྱར་ལ་ཉན་
བཞིན་པའི་བཙུན་མ་རྣམས་ལ་ཧ་ལས་པ་དང་ཧང་སང་བའི་རྣམ་འགྱུར་
ཐོན་ཡོང་བའི་ཁར། བསམ་ཚུལ་དེ་དང་ལེན་བྱེད་ཐབས་མེད་པར་སྐྱེ་བ་
- 47 -



ཟ་མ་མོའི་སྐྱིད་སྡུག་གངས་མ་ཆར།
རྗེས་མར་མོ་ལུས་ཤིག་མི་ལེན་པར་སྨོན་ལམ་རྒྱག་གི་ཡོད་ཅེས་ལན་བསྐྱོན་
སོང་བ་རེད་ཟེར། །
ཁོ་མོ་ཚོ་ནི་ཕོ་མཆོག་མོ་དམན་གྱི་སྲོལ་རྒྱུན་རིག་གནས་འོག་སྐྱེད་
སྲིང་བྱས་ཤིང༌། མོ་ལུས་ཐོབ་ན་སངས་རྒྱ་ཁག་པའི་གནས་ལུགས་དང་
སྐྱེ་བ་གཞུག་མར་ཕོ་ལུས་ཇི་ལྟར་ཐོབ་པའི་ཟབ་མོའི་གནད་ལ་སྦྱོང་བ་བྱེད་
མཁན་དག་ཡིན་པས། མོ་ལུས་ཐོབ་པ་ང་རྒྱལ་དུ་བརྩིས་ན་ཕལ་ཆེར་
ཉེས་དམིགས་སུ་འགྲོ་ངེས་ཤིང་། བཙུན་མ་རྣམས་ཧང་སང་ཧོན་ཐོར་
ཡང་སེམས་ནང་དུ་འཁོར་མི་ཐུབ་པ་ཞིག་གཏན་ནས་མ་རེད། བདག་
གིས་ཀྱང་སྔོན་ཆད་ཅིག་ལ་རང་ཉིད་མོ་ལུས་བླངས་པར་འགྱོད་པ་མེད་
ཚུལ་བརྗོད་པ་ན། མི་རྣམས་ཀྱིས་དེ་ཁྱོད་རང་གིས་ཚོགས་བསགས་པ་མ་
འདང་བ་དང་ལས་སྣང་མ་དག་པ། སྐྱེ་བ་སྔོན་མར་ཡང་མོ་ལུས་བླངས་
མྱོང་བའི་བག་ཆགས་ཀྱིས་བསྐྱེད་པ་རེད་ཟེར་ནས་འགྲེལ་བཤད་རྒྱག་པ་
ལས། ཕོ་མོ་སུའང་ངའི་བསམ་ཚུལ་དེར་གཏན་ནས་འཐད་གི་མི་འདུག
མི་སྐྱ་དག་གིས་ཀྱང་དེ་ལྟར་བསམ་ན། བཙུན་མ་དག་ལ་ཅི་ཁག
བཅུ་གཅིག
བདག་གིས་བུ་མོ་ཤེས་ཡོན་ཅན་ཞིག་དང་ཁ་བརྡ་འབྲེལ་འདྲིས་བྱས་
མཐར། གནས་ཚུལ་འདི་འདྲ་ཞིག་ཤེས། བུ་མོ་དེ་སློབ་ཆེན་འགྲིམ་
པའི་དུས་ནས་རང་ཉིད་དགའ་བའི་ཟླ་བོ་ཞིག་དང་འཕྲད་དེ་དགའ་གྲོགས་
- 48 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
བསྒྲིགས་འདུག་པ་རེད། སྐབས་དེར་སློབ་མཐར་ཕྱིན་ནས་ལོ་ཁ་ཤས་
འགོར་ཡོད་ཀྱང་། མོ་རང་གཉེན་བསྒྲིགས་མི་འདུག མོས་བཤད་ན། །
གཉེན་སྒྲིག་གི་གནས་ཚུལ་གླེང་སྐབས་མོ་རང་ལ་ཞེད་སྣང་སྐྱེ་ཡོང་ཟེར།
རྒྱུ་མཚན། མོར་ཞིང་ལས་གཉེར་བཞིན་པའི་ཨ་ཅེ་ཞིག་ཡོད་པ་དེར་མོ་
ནད་རིགས་ཤིག་བྱུང་ནས་སྨན་བཅོས་ཀྱིས་མ་ཐུབ་པར་ཅུང་མ་འགོར་བའི་
སྔོན་ལ་ཚེ་ལས་འདས་པ་རེད། མོའི་ཨ་ཅེ་མལ་སར་ལྷུང་ཡོད་དུས་ཁྱོ་
གས་ ནད་གཡོག་བྱེད་ རྒྱུ་ལྟ་ཞོག ད་དུང་སྒོ་ཕྱི་ནས་དགའ་རོགས་་་་་
བསྒྲིགས་ཏེ་ནད་ཀྱིས་གཙེས་པའི་ཨ་ཅེའི་སེམས་ཁ་གང་མང་དཀྲུགས་པ་
རེད། ཨ་ཅེའི་ཁྱོ་ག་དེ་དང་ཐོག་གཉེན་བསྒྲིགས་མ་ཐག་གཤིས་རྒྱུད་དེ་
འདྲ་མིན་པ་དང༌། ལོ་མང་པོར་མཉམ་དུ་འཚོ་བ་རོལ་ཏེ་ཁོ་གཉིས་ལ་བུ་
ཕྲུག་ཀྱང་གཉིས་ཙམ་འདུག ཡིན་ནའང་རང་གི་ཆུང་མ་ཉལ་སར་ལྷུང་
དུས་སེམས་གསོའི་གྲོགས་སུ་མི་འགྱུར་རུང་སྡུག་ལ་སྦྱོར་བའི་དགྲ་རུ་འགྱུར་
དགོས་པ་བློ་ལ་ཤོང་གི་མེད་པ་རེད། དེ་བས་མོས་འཇིག་རྟེན་གྱི་སྐྱེས་པ་
ཀུན་གྱི་བྱ་སྤྱོད་གཅིག་མཚུངས་ཡིན་བསམ་པའི་སྐྲག་སྣང་དང༌། གཉེན་
བསྒྲིགས་ན་མ་འོངས་པར་རང་གི་འཚོལ་སྙེག་དང་ལས་དོན་ཐད་བར་ཆད་
ཐེབས་ངེས་ཀྱི་སེམས་པ་ཉིས་འགལ་དུ་སོང་འདུག མོས་ད་དུང་སྣང་
ཚུལ་དེ་བོད་གཅིག་པུ་མ་ཡིན་པར་འཛམ་གླིང་སྐྱེས་པའི་གཅིག་མཐུན་གྱི་
རང་གཤིས་ཡིན་པར་གླེང་། འཛམ་ གླིང་ཡུལ་གྲུ་ཀུན་ ཏུ་མཚན་སྙན་་
- 49 -



ཟ་མ་མོའི་སྐྱིད་སྡུག་གངས་མ་ཆར། །
འབྲུག་ལྟར་གྲགས་པའི་རྐོས་བཟོ་སྒྱུ་རྩལ་མཁན་རོ་ཏིན0 རང་གི་དགའ་
མོའི་ལྷན་སྐྱེས་ཀྱི་ཤེས་རབ་ལ་ཕྲག་དོག་སྐྱེས་ ཤིང་ཁོ་མོར་གནོད་འཚེ་་
བཏང་བས། མཐར་བུད་མེད་དེས་ཚེ་མཇུག་སྨྱོ་ནད་སྨན་ཁང་དུ་བསྐྱལ་
ཚུལ་ བརྗོད་ པ་དང༌། གཞན་ད་དུང་ཨིབ་ སེན་གྱི་ཟློས་གར་འཁྲབ་
གཞུང《ཨ་ལེ་པད་ཀོག་གི་ཁྱིམ་ཚང»ཞེས་པའི་ནང་གི་མི་སྣ་གཙོ་བོ་སྟེ་ནཱ་
ལའ་ཁྱིམ་དུ་སྡོད་མ་ཚུགས་པར་ཕྱིར་སྒོ་ལ་འབུད་དོན་ནི་ཁོ་མོའི་རྩིས་ཐང་
གི་སླད་དུ་ཡིན་པ་རེད་ཟེར། ནོར་ཝེ་རྒྱལ་ཁབ་ཏུ། སྐབས་དེ་ནས་
བཟུང་བུད་མེད་ཀྱི་རྟོགས་པ་སད་པའི་སྐོར་གྱི་རྩོམ་ཡིག་དང་ཟློས་གར་
སོགས་བྱུང་ཡོད་ཅིང་། བརྩམས་ཆོས་དེ་དག་གིས་བུད་མེད་རྣམས་ཀྱི་
བག་ལ་ཞ་བའི་རྟོགས་པ་སད་པར་ སྐུལ་འདེད་ཀྱང་ཐེབས་ཡོད་པ་རེད།
ནཱ་ལའ་ཕྱིར་འགྲོ་བའི་དོན་དེའི་སྟེང་ནས་བལྟས་ནའང༌། བུད་མེད་ལ་
རྩིས་ཐང་གི་ས་བོན་འབུས་བཞིན་པ་མཐོང་ཐུབ། ཡིན་ནའང་ང་ཚོའི་སྤྱི་
ཚོགས་ནང་ནཱ་ལའ་ལྟར་རྩིས་ཐང་གི་ཆེད་དུ་འགྲོ་དགོས་ན་ཆུང་མ་ཡོངས་
རྫོགས་ སོང་ཚར་དགོས་ཚོད་རེད། ཁོ་མོ་ཚོ་ ཁྱོ་གའི་ གཅར་རྡུང་དང་
མནར་གཅོད་འོག་ཐར་ཐུབ་ཀྱིན་མེད་པས་རྩིས་ཐང་གི་སླད་དུ་རང་གཤིས་
འཛིན་པར་ད་དུང་ལོ་གྲངས་ཧ་ཅང་མང་པོ་མཁོ་ངེས་རེད། བུ་མོ་ཤེས་
] རོ་ཏིན། （Augeuste Rodin, ལྟ 91, 1840 = 1917) ཧྥ་རན་སིའི་རྐོས་བཟོ་སྒྱུ་རྩལ་མཁན་གྲགས་ཅན།
བརྩམས་ཆོས《བསམ་བློ་པ》སོགས་འདུག
(2) ཨིབ་ སེན། (Henrik Ibsen, $ $ རྨི , 1828 – 1906)ནོར་ལེའི་ ཟློས་གར་འཁྲབ་གཞུང་རྩོམ་ མཁན།
བརྩམས་ཆོས《ཨ་ལེ་པད་ཀོག་གི་ཁྱིམ་ཚང»སོགས་འདུག
–
50 ཡཁས་



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཡོན་ཅན་དེ་གཉེན་བསྒྲིག་པར་སྐྲག་པ་ལའང་ཁག་མི་འདུག་སྙམ། དེ་ནི་
ཁོ་མོས་འཛམ་གླིང་ལོ་རྒྱུས་སྟེང་བྱུང་མྱོང་བའི་བུད་མེད་ལ་གཉའ་གནོན་
དང་བཀག་སྡོམ་གྱི་གནས་ཚུལ་ མང་པོ་རྟོགས་ཡོད་པས་ཡིན་སྲིད་ཀྱང་།
ཁོ་མོ་ད་དུང་ལོ་ན་གཞོན་པས་གཉེན་སྒྲིག་ལ་ལྟ་ཚུལ་དེ་འདྲ་བཟུང་ན་མ་
འོངས་ པར་ ཁྱིམ་ ཐབ་ཟུང་ གི་ འཚོ་ བར་ ངན་ ཤན་ ཐེབས་ངེས་ སྙམ་ སྟེ།
སྐྱེས་པ་ཐམས་ཅད་ལ་ཡ་ཆུང་ན་སྙིང་མེད་པའི་ངེས་པ་མེད་ཚུལ་དང་།
འཇིག་རྟེན་ན་སྐྱེས་པ་ ཡ་ རབས་དང་རྒྱུ་འབྲས་ ཅན་ཡོད་ཚུལ། ཡང་
གཅིག་བཤད་ན། རང་གི་ཟླ་བོ་ཞིང་འབྲོག་སྐྱེས་པ་ཕལ་པ་རྣམས་དང་
བསྡུར་ན་མི་འགྲིག་པ། ཁོ་རང་ནི་མཐོ་རིམ་སློབ་གསོ་ཐོབ་མྱོང་མཁན་
ཞིག་ཡིན་གཤིས་རང་གི་ཟླ་མོའི་ཚོར་སྣང་དང་དགའ་ཁ་འཁྱེར་ཕྱོགས་ལ་
བརྩི་འཇོག་བྱེད་ངེས་པ། གལ་ཏེ་ཁོ་པ་ཡང་ཞིང་འབྲོག་སྐྱེས་པ་ཕལ་པ་
ཚོ་དང་གཅིག་འདྲ་ཡིན་ཚེ། ང་ཚོའི་མི་རིགས་འདི་ལ་རེ་བ་ཅི་ཡང་མེད་
པ་ སོགས་ རང་ཚོད་ཀྱིས་ ལྟ་ ཚུལ་ རེ་ བརྗོད་ པ་ན། མོས་ ཀྱང་ལན་དུ།
དགའ་རོགས་དང་ཁོ་གཉིས་ཀྱི་དོན་དག་མང་པོའི་སྟེང་ནས་བསམ་བློའི་ལྟ་
ཚུལ་གཅིག་མཐུན་མིན་ནའང་། ཁོ་ཚོ་ཕན་ཚུན་བར་འདང་རྩིས་ཆེ་ཞིང་
དགའ་རོགས་ཀྱིས་ཤ་ཚ་བར་མ་ཟད། མོ་རང་དཔེ་ཆ་ལྟ་ཀློག་ལ་དགའ་
བས་དཔེ་དེབ་ཉོ་བ་སོགས་བསམ་བློ་ཡར་རྒྱས་ཡོང་བའི་ཕྱོགས་སུ་རྒྱབ་
སྐྱོར་ཡང་བྱེད་གི་འདུག་ཟེར། ང་རང་ལ་མཚོན་ན། ཁོ་ནི་ཧ་ ཅང་
དགའ་འོས་པའི་སྐྱེས་པའི་རིགས་དེ་རེད། སྐྱེས་པ་མང་པོ་ཞིག་གིས་རང་
-
- 51 -



ཟ་མ་མོའི་སྐྱིད་སྡུག་གངས་མ་ཆར།
གི་ཆུང་མར་གསེར་དངུལ་སོགས་རྒྱན་ཆ་དང་གྱོན་པ་ཉོས་ཏེ་ཡག་ལས་
དང་ཁྱིམ་ལས་ནང་མགོ་འཁོར་དུ་འཇུག་པ་ལས། བསམ་བློའི་རྒྱགས་ཕྱེ་
མཁོ་སྤྲོད་བྱེད་རྒྱུ་ལྟ་ཞོག ཐ་ན་རང་གི་ཆུང་མའི་བསམ་བློ་ཡར་རྒྱས་
འགྲོ་བར་བཀག་འགོག་དང་གནོད་འཚེ་གཏོང་གི་ཡོད་པ་རེད། ངའི་ཉེ་
འཁོར་གྱི་སྐྱེས་པ་ལ་ལས་རང་གི་ཆུང་མའི་ལྟ་རྒྱ་མཐོང་རྒྱུ་ཇེ་ཆེར་འགྲོ་བར་
སྐྲག་སྣང་སྐྱེ་གི་འདུག ཁོ་པ་ཚོས་བུད་མེད་ལ་ཡོན་ཏན་འབྱོར་ན་ནི་
སྐྱེས་པས་ཁ་ལོ་བྱེད་དཀའ་ཞེས་པའི་སྲོལ་རྒྱུན་གྱི་ལྟ་ཚུལ་མཁྲེགས་འཛིན་
བྱས་འདུག་པ་རེད། དེ་ཡང་མདོར་བསྡུས་ན། བུད་མེད་རྣམས་ཀྱི་
བསམ་བློ་སྒེར་གཅོད་བྱེད་འདོད་པ་དེ་རེད། དེ་ནི་ནོར་འཁྲུལ་རེད།
བུད་མེད་རྣམས་གནོན་བསམ་པའི་བྱ་སྤྱོད་དེས་ཆུང་ཕྱོགས་ནས་བཤད་ན།
རང་གི་ཁྱིམ་ཚང་གི་འཕེལ་རྒྱས་དང་བུ་ཕྲུག་གི་མདུན་ལམ། རང་ཉིད་
ཀྱི་གཤོག་པ་ཡ་གཅིག་གཅོད་པ་ལྟ་བུ་རེད། འདི་ལ་མི་རིགས་གང་ཡིན་
རུང་། སྐྱེས་པ་གྲུབ་འབྲས་ཅན་རེའི་རྒྱབ་ན་ཕལ་ཆེར་སྤྱང་གྲུང་ཉིས་
འཛོམས་ཀྱི་བུད་མེད་རེ་འདུག་པ་བཞིན། ང་ཚོའི་རོང་འབྲོག་ཕྱོགས་ཀྱི་
ཁྱིམ་ཚང་ཕྱུག་པོ་ཕལ་མོ་ཆེའི་ཁྱིམ་བདག་མ་རྣམས་ལག་ལས་ཀ་དང་བློ་
རིག་པ་ཉིས་འཛོམས་གཞན་དང་མི་འདྲ་བ་ཡིན་པ་ཚོར་རིག་མ་བྱུང་ངམ།
བུ་མོ་ཤེས་ཡོན་ཅན་དེའི་ཟླ་བོ་ནི་དུས་རབས་དང་ཁྱིམ་ཚང་གཉིས་ལ་མཁོ་
བའི་ཁོག་རྒྱ་ཡངས་ཤིང་བློ་རིག་རྒོད་པའི་སྐྱེས་པའི་རིགས་ རེད་འདོད།
ཁོ་པས་མ་འོངས་པར་ཡང་མུ་མཐུད་དུ་རང་གི་ཆུང་མར་ཁ་ཡི་རླངས་པ་
- 52 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཙམ་མ་ཡིན་པར་ཁ་དན་ཚིག་ལ་གནས་ཏེ་སེམས་གཏིང་ནས་རྒྱབ་སྐྱོར་
དང༌། ཁྱིམ་གཞིས་ལས་ཀའི་སྟེང་ཡང་ཕོ་ཁྱོ་ག་ཚད་ལྡན་ཞིག་གི་འགན་
འཁུར་ཐུབ་ན་ནི། མོ་རང་ལ་གྲུབ་འབྲས་མི་དམན་པ་ཞིག་ཐོབ་པར་
དོགས་པ་གང་ཡང་མེད་དོ་ཞེས་བཤད་སྤོབས།།
བུད་མེད་ཅིག་གཉེན་བསྒྲིགས་རྗེས་ཁྱིམ་ཚང་ལ་ཞབས་ཏོག་དང་ཁྱོ་
གའི་གཡོག་མོ། བུ་ཕྲུག་གི་མ་མ་བྱེད་དགོས་པས། གསེར་ལས་དཀོན་
པའི་དུས་ཚོད་རྣམས་ཉིན་ཐོག་ཉིན་བརྩེགས་དང་ཟླ་ཐོག་ཟླ་བརྩེགས་ཀྱིས་
རྫོགས་རྒྱུ་མེད་པའི་ལས་ཀའི་ནང་ཟད་གི་ཡོད་པ་རེད། ཇི་འདྲའི་ཡོན་
ཏན་ཅན་དང་འཚོལ་སྙེག་གིས་ཕྱུག་པའི་བུད་མེད་ཅིག་ཡིན་རུང་། ཚར་
རྒྱུ་མེད་པའི་ཁྱིམ་ལས་དང་གོ་བ་མེད་པའི་ཁྱོ་གའི་མདུན་ རང་གཤིས་་་
བརྟན་སྲུང་དང་དགའ་ཕྱོགས་རྒྱུན་སྲིང་བྱེད་ཐུབ་མཁན་ནི་ག་ཚོད་ཡོད།
དཔེར་ན། བརྒྱ་ལོ་སྔོན་མའི་ལོ་རབས་བརྒྱད་ཅུ་པའི་ནང་བོད་ཀྱི་རྩོམ་
སྟེགས་སྟེང་གྲགས་འགུལ་མི་ཆུང་བ་བཟོ་མཁན་གྱི་བུད་མེད་རྩོམ་པ་པོ་
ཕུལ་བྱུང་ཅན་གཡང་འཚོ་སྐྱིད་ཀྱི་སྟེང་ནས་ཀྱང་ཤེས་ཐུབ། དེ་བཞིན་
བུད་མེད་རྣམས་སྤྱི་ཚོགས་ཀྱི་གླུད་རྫས་དང་ཁྱིམ་ཚང་གི་ཁོལ་མོ། སྐྱེས་
པའི་འཛད་རྫས་ལྟ་བུར་གྱུར་པའང་ཁག་མི་འདུག་སྙམ། དེ་ལྟར་གྱུར་
དོན་གཙོ་བོ། བུད་མེད་རྣམས་སྒེར་ སེམས་ ལས་ གཞན་ སེམས་ཆེ་བ།
རང་ཉིད་ལས་ཁྱོ་གའི་ལས་དོན་ལ་དོ་སྣང་བྱེད་པ། རང་གི་བྱིས་པའི་ཕོ་
བ་ལྟོགས་པ་དང་ལྭ་བ་བཙོག་པོར་སོང་བ་དག་མཐོང་ཚེ་སྣང་མེད་དུ་སྐྱུར་
- 53 -



ཟ་མ་མོའི་སྐྱིད་སྡུག་གངས་མ་ཆར།
དཀའ་བས་ཁྱིམ་ཚང་གི་ལྕི་འགན་མ་བསྐུལ་དང་ལེན་བྱེད་དགོས་སོང་བ་
རེད། བོད་ཀྱི་སྐྱེས་པ་མང་པོ་ཞིག་ལ་ཁྱིམ་ཚང་གི་འགན་འཁྲིའི་འདུ་
ཤེས་ཞན་པས་མི་ཚད། སྐྱེས་པ་ཕོ་ཡིས་ཁྱིམ་ལས་བྱས་ན་ཕོ་ངན་གྲས་སུ་
བརྩི་བའི་བག་ཆགས་རྙིང་པ་དེ་སེལ་ཐུབ་ཀྱིན་མེད་པ་རེད། སྲོལ་རྒྱུན་
འདིའི་མདུན་དུ་སྐྱེས་པ་ནུས་མེད་ཤ་སྟག་ཅིག་ཡིན་རུང་བུད་མེད་ནུས་པ་
ཅན་ལ་ཞབས་ཞུ་བསྒྲུབས་ན་མཚང་དུ་འགྲོ་ངེས་རེད། དེ་ནི་ང་ཚོའི་ལོ་
ངོ་སྟོང་ཕྲག་དུ་མའི་ལོ་རྒྱུས་རེད་ལ། འཚོ་བ་རོལ་སྟངས་དང་འདུ་ཤེས་
འཛིན་སྟངས་འདིས་བུད་མེད་ཀྱི་འཕེལ་རྒྱས་ལ་འགོག་གཅུན་བྱེད་པའི་
དུས་མཚུངས་སུ་མི་རིགས་འཕེལ་རྒྱས་ཀྱི་ལམ་ཁའི་བཀག་རྡོ་རུ་གྱུར་ཡོད་
པའང་སྨོས་མ་དགོས་སོ། །
བཅུ་གཉིས།
རྒྱལ་ཡུམ་ཆེན་མོའི་རང་རྣམ་ལས་གསུང་དོན། ང་བཙས་པའི་
རྗེས་ནས་བཟུང་། བུ་མོ་ཞིག་གི་ལུས་རྟེན་ཐོབ་ཡོད་པའི་གྲིབ་ཡོར་གྱིས་
ངའི་སེམས་ཁོང་ལྕི་ལྡིག་གེར་མནན་ཡོད། ང་ཚོ་ཆུང་ཆུང་ཡིན་སྐབས་
ནས་ཕོ་མོའི་དབྱེ་བ་དང་རེ་བ་འཛིན་སྟངས་ཀྱི་ཧེ་བག ཁྱིམ་ཚང་ནང་
གི་གནས་བབ་ཀྱི་མཐོ་དམའི་བར་ཁྱད་བཅས་ལྷགས་གི་ཡོད་པས། སྐྱེས་
པ་དང་སྐྱེས་མའི་འཇིག་རྟེན་ལ་བྱང་སྣེ་དང་ལྷོ་སྣེ་ནང་བཞིན་གྱི་རྒྱང་ཐག་
རིང་ཞིང༌། ཕྲུ་གུ་རྣམས་འཚར་ལོངས་བྱུང་བའི་བརྒྱུད་རིམ་ཁྲོད་འདྲ་
- 54 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
མཉམ་མ་ཡིན་པའི་ངེས་ཤེས་གསལ་ལམ་མེར་རྙེད་ཐུབ་ཀྱི་ཡོད། གཞན་
བཟའ་ཟླ་བྱེད་ཀྱིན་པའི་བུད་མེད་ཀུན་གྱིས་ཧ་ཅང་དཀའ་ངལ་ཆེ་བའི་
འཚོ་བ་རོལ་གྱི་ཡོད་ཅིང༌། ཧ་ལམ་གཡོག་པོ་ཞིག་གམ་ཁྱིམ་ཚང་ནང་གི་
རྒྱུ་ནོར་ཞིག་གི་གོ་བབ་ལས་ཡོད་པ་མ་རེད། འདྲ་མཉམ་མ་ཡིན་པའི་
སྡུག་པོ་ག་ཚད་མྱངས་ནའང་། འཁང་ར་བྱེད་པ་དང་ཚིག་ལན་སློག་པ་
སོགས་གཅིག་ཀྱང་ཆོག་གི་མེད་པའི་ཁར། ཁྱོ་གའི་ཁྱིམ་ཚང་ནང་ཁ་བྲལ་
ནས་འགྲོ་ཡང་མི་ཆོག་པར་ལས་དབང་ཁོ་ནར་གཞི་བཅོལ་ཡོད་ལ། དེ་
ལས་ ལྡོག་ནས་ཁྱོ་གར་ ནམ་ ཞིག་བཟའ་ཟླར་ ཡིད་ མ་ཚིམས་ པ་བྱུང་ཚེ།
ག་དུས་ཀྱང་ལོགས་ ཀའམ་ ཁ་ བྲལ་ཆོག་ གི་ཡོད་པ་དང་ཁྱོ་ གས་ ཟླ་ མོར་
བཏང་བའི་ཁ་བྲལ་བའི་བཀའ་རྒྱུར་གདམ་ག་ཡོད་པ་མ་རེད། གལ་ཏེ་
བུད་མེད་ལ་འོས་མཐུན་མིན་པའི་སྡུག་སྦྱོང་ཚད་མེད་བཏང་ཡོད་པ་ཡིན་
ན། བུད་མེད་དེའི་ཁྱིམ་ཚང་གིས་ཁྲིམས་ཁང་ལ་ཞུ་གཏུག་བྱེད་ཆོག་གི་
ཡོད་ནའང༌། སེམས་ཕངས་པ་ཞིག་ལ་སྐབས་དེའི་ཁྲིམས་ཁང་གིས་ནམ་
རྒྱུན་བདེན་ཁ་སྐྱེས་པར་སྟེར་གྱི་ཡོད་པ་རེད། དུས་སྐབས་དེ་དག་རིང་
བཟའ་ཚང་བར་འདྲ་མཉམ་ཞེས་པའི་ཡིག་འབྲུ་གཉིས་རྩ་བ་ནས་མེད་
ཅིང༌། བུད་མེད་ཀྱིས་ནམ་ཡང་ཁྱོ་གའི་ཁར་ཉན་དགོས་པ་དང་ཁོ་མོའི་
འཇོན་ཐང་ཁྱོ་ག་ལས་ཆེ་བ་ཡོད་ནའང་། ངེས་པར་དུ་ཁྱོ་གའི་ཁར་ཉན་
དགོས་ཀྱི་ཡོད་པ་རེད་ཅེས་གསུངས་འདུག
སྐབས་དེ་ནས་ད་ལྟའི་བར་ཕལ་ཆེར་དུས་རབས་ཕྱེད་ལྷག་འགོར་
– 55 -



ཟ་མ་མོའི་སྐྱིད་སྡུག་གངས་མ་ཆར།
，
འདུག་ནའང་འུ་ཚོའི་སྤྱི་ཚོགས་སུ་བུད་མེད་ཀྱི་ལས་དབང་ཐད་ལ་འགྱུར་
ལྡོག་ཆེན་པོ་བྱུང་ཡོད་ མེད་ སོ་ སོའི་ སེམས་ལ་གསལ་ངེས་རེད། ཞིང་
འབྲོག་བུད་མེད་རྣམས་ལ་སློབ་གསོ་ཐོབ་མེད་པས་ཁྲིམས་ལུགས་ཀྱི་འདུ་
ཤེས་དབེན་ཞིང་། ཁྱོ་གའི་གཅར་རྡུང་དང་མནར་གཅོད་ཐེབས་ནའང་།
ལས་དབང་དང་རྣམ་སྨིན་ལ་གཞི་བཅོལ་རྒྱུ་ལས་ཁྲིམས་ལ་སྦྱོར་བའི་ངེས་
ཤེས་ད་ཕན་སྐྱེ་ཐུབ་གི་མེད་པས་མི་ཚེ་བཟོད་བསྲན་དང་མནར་གཅོད་
ཁྲོད་སྐྱེལ་གྱིན་ཡོད་པ་རེད། འུ་ཅག་ཞིང་འབྲོག་གི་ཁྱོ་ཤུག་འབྲེལ་བ་དེ་
ཕལ་ཆེར་བདག་པོ་དང་གཡོག་པོའི་འབྲེལ་བ་ནང་བཞིན་ཡིན་པ་དང་།
བོད་ཁྱིམ་ཕལ་མོ་ཆེ་རུ་འདྲ་མཉམ་ཞེས་པའི་མིང་ཚིག་དེ་ད་སྔ་ད་དུང་
བཀོལ་སྤྱོད་བྱེད་ས་མེད་པར་ལྷག་མ་ཙམ་དུ་ལུས་འདུག
བཅུ་གསུམ།
བོད་བཙན་པོ་ཁྲི་སྲོང་ལྡེ་བཙན་གྱི་ཆུན་མ་སྟེ་ལོ་རྒྱུས་ཀྱི་མི་སྣ་གལ་
ཆེན་ཚེ་སྤོང་བཟའ་མེ་ཏོག་སྒྲོན་ལ་སྐུ་ཞབས་ཀླུ་རྒྱལ་ལགས་ཀྱིས་ཕྱོགས་
ཞེན་དང་དུངས་ཞེན་གང་ཡང་མ་ཡིན་པར་བདེན་དྲང་དང་རྒྱུ་འབྲས་བློ་
མིག་གིས་དཔྱད་པ་རོབ་ཙམ་བཏང་འདུག་པ་ཧ་ཅང་ལྟ་རི་བས་དུམ་ཚན་
ཞིག་དྲངས་ཏེ་སྤུན་ཟླ་རྣམ་པའི་སྤྱན་ལམ་དུ་ཕུལ་བ་གཤམ་གསལ་ལྟར།
བཙུན་མོ་ཚེ་སྤོང་བཟའ་མེ་ཏོག་སྒྲོན་རྒྱལ་པོའི་ཁབ་ན་གནས་པའི་
དུས་ནི། ཏག་ཏག་བོད་ཀྱི་རྒྱལ་པོ་ཁྲི་སྲོང་ལྡེ་བཙན་གྱིས་ཆོས་་་་་་
，
- 56 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གཏོགས་སྲིད་ལ་དོ་སྣང་ཆེར་མི་བྱེད་པར། “རྒྱ་གར་འཕགས་པའི་ཡུལ”
གྱི་ཐུབ་པའི་བསྟན་པ་རྒྱུ་ནོར་ལོངས་སྤྱོད་གང་ལའང་བལྟོས་པ་མེད་པར་
ཤུགས་ཆེན་པོས“བོད་མཐའ་འཁོབ་ཡུལ”དུ་འདྲེན་བཞིན་པ་དང༌། རྒྱ་
གར་ཡུལ་དུ་མུ་སྟེགས་ཆོས་ལུགས་ཀྱིས་སངས་རྒྱས་ཆོས་ལུགས་ལ་འཇིགས་
སྐུལ་བཞིན་ཡོད་པ། ཨ་ཙརྱ་རྣམས་ཀྱིས་ཀྱང་གོ་སྐབས་དེ་དམ་འཛིན་
བྱས་ནས་བོད་དུ་ཡོང་སྟེ་གདམས་ངག་གསེར་ལ་བརྗེ་བཞིན་པ། ལྷག་
པར་དུ་བསམ་ཡས་སོགས་ལྷ་རྟེན་མང་དུ་བཞེངས་པ་དང་། རབ་བྱུང་
གི་སྡེ་བཙུགས་པ་བཅས་རྒྱལ་ རབས་ སྔོན་མ་རྣམས་སུ་བྱུང་མ་མྱོང་བའི་
དོན་དག་གསར་པ་དེ་དག་གིས། བོད་མི་དམངས་བར་ལ་འགལ་བ་ཇེ་
མང་དང་ཁུར་པོ་ཇེ་ལྕིར་སོང་ནས་སྤྱི་ཚོགས་དང་དཔལ་འབྱོར་ལ་ཕོག་
ཐུག་གཏོང་བཞིན་པའི་སྐབས་ཡིན་གཤིས། བོད་སྤྱི་ཚོགས་ཀྱི་གནས་
བབ་རྙོག་འཛིང་དེ་འདྲ་ཆེ་བའི་ནང་དུ་བཙུན་མོ་ཚེ་སྤོང་བཟའ་མེ་ཏོག་
སྒྲོན་གྱིས་རང་གི་ལངས་ཕྱོགས་བརྟན་པོ་དང་ལྟ་ཚུལ་དྲང་མོར་བཟུང་ནས།
མི་རིགས་རང་གཅེས་ཀྱི་བློ་སྤོབས་ཆེ་བའི་བློན་པོ་རྣམས་དང་མཉམ་དུ།
ཁྱིམ་མཚེས་རྒྱལ་ཁབ་ལ་འབྲེལ་བ་སྔར་མུས་སུ་བཟུང་ཞིང་། དེའི་སྔོན་
ཐོན་གྱི་རིག་གནས་སོགས་ནང་འདྲེན་བྱེད་པ་དང༌། མཐའ་མི་རྣམས་
བོད་ལ་ཡོང་ནས་རྒྱལ་པོར་བརྙས་བཅོས་དང་ནང་སྲིད་ལ་ཐེ་གཏོགས་བྱེད་
པར་འགོག་རྒོལ་བྱེད་པ། གཞི་ཆོས་དང་ཕྱི་ཆོས་གཉིས་ཀར་འདྲ་མཉམ་
གཉིས་ཕན་དང་མཉམ་གནས་མཉམ་འཕེལ་ གྱི་སྲིད་བྱུས་སྤྱོད་པ་བཅས་
– 57 –



ཟ་མ་མོའི་སྐྱིད་སྡུག་གངས་མ་ཆར།
ཡབ་མེས་གོང་མའི་སྲོལ་ལྟར། སྲིད་གཙོ་བོ་དང་ཆོས་ཕལ་པར་འཛིན་
པའི་རྒྱལ་སྲིད་སྐྱོང་ཐབས་གནང་བ་དེ་དག་གིས། ཐད་ཀར་དུ་རྒྱ་གར་
གྱི་ཟླ་བ་བོད་ཀྱི་ཟླ་བ་ལས་སྒོར་སྒོར་ཡིན་སྙམ་པའི་བློན་འབངས་གསུམ་
ཁག་ཅིག་ལ་ཁབ་གཙགས་འབིགས་གཙགས་བྱས་པ་ལྟ་བུའི་སྣང་བ་སྦྱིན་
པར་མ་ཟད། མཐའ་མར་རང་ཉིད་ལོ་རྒྱུས་སྨྲ་བ་ཀུན་གྱི་ལྡོག་ཕྱོགས་ཀྱི་
མི་སྣའི་མཚོན་བྱེད་ཅིག་ཏུ་གྱུར་ནས། འདོད་ཆགས་ཆུ་ལྟར་འཁོལ་བ”
དང་། “ཞེ་སྡང་མེ་ལྟར་འབར་བ” “ གཏི་མུག་མུན་ལྟར་འཐིབས་པ”
ཞེས་ངན་སྨྲས་སྣ་དགུ་བྱེད་པའི་ཉེར་ལེན་དུ་གྲུབ། ཞིབ་ཏུ་བསམས་ན།
སྐབས་དེར་བཙུན་མོ་ཚེ་སྤོང་བཟའ་མེ་ཏོག་སྒྲོན་གཙོ་བྱས་པའི་བློ་འབངས་
ཕྱོགས་ཁག་ལ་ལོ་རྒྱུས་ཀྱི་རྒྱལ་ཁ་མ་ཐོབ་པའི་དབང་གིས། དེ་ལྟར་གྱུར་
པ་ཞིག་ལས། གལ་ཏེ་ཁོ་ཚོའི་རྒྱལ་སྲིད་སྐྱོང་མུས་བཞིན་སོང་ཡོད་ཚེ།
རྗེས་ཀྱི་ལྷ་སྲས་དར་མའི་བསྟན་པ་བསྣུབ་རྐྱེན་འབྱུང་མི་སྲིད་ལ། བསྟན་
པ་ཕྱི་དར་གྱི་མགོ་བཟུང་བ་ནས་གྲུབ་མཐའ་ཇེ་མང་དང་ཕྱོགས་འཛིན་ཇེ་
ཐུར་འགྲོ་བའི་གནས་ཚུལ་ཡང་འབྱུང་མི་སྲིད་པར། བོད་མི་རིགས་འདི་
རྒྱལ་ པོ་ སྲིད་ ལ་ མཁས་ ཤིང་། བློན་ པོ་ རྣམས་ གྲོས་ ལ་ མཐུན་ པ།
འབངས་ རྣམས་ འཁོས་ ལ་འཇོན་ པ་ བཅས་ སུ་ འགྱུར་ ནའང་ སྲིད་ མོད།
འོན་ཀྱང་རྒྱལ་པོ་ཁྲི་སྲོང་ལྡེ་བཙན་གྱིས་རྒྱ་གར་ཡུལ་ནས་ཐུབ་པའི་བསྟན་
པ་བོད་ལ་ཚོད་བཟུང་མེད་པར་སྤེལ་བ་དང་། རབ་བྱུང་གི་སྡེ་ཇེ་མང་དུ་
སོང་བ་སོགས་ཀྱིས། བོད་བཙན་པོའི་རྒྱལ་སྲིད་གནམ་ལས་མཐོ་ཞིང་
- 58 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
རྨོག་ལས་བཙན་པ་དེ་ཡང་བ་ཚྭས་ཟིན་པའི་མཁར་གྱང་ལྟར་འགྱེལ་མགོ་
ཚུགས་ཞེས་སྨྲ་བར་སྤོབས། དེས་ན་ང་ཚོས་ཆོས་ལུགས་ཀྱི་ཕྱོགས་ཞེན་
སྤངས་ཏེ་སྐབས་དེའི་སྤྱི་ཚོགས་ཀྱི་གནས་སྟངས་དང༌། དཔལ་འབྱོར་གྱི་
ཆ་རྐྱེན། མིའི་འདུ་ཤེས་འཛིན་སྟངས་བཅས་ལ་ངོས་འཛིན་ཡང་དག་
སྒོས་ལོ་རྒྱུས་ལ་དབྱེ་ཞིབ་དང་མི་སྣར་གདེང་འཇོག་བྱེད་པའི་ལངས་ཕྱོགས་
ནས་བལྟས་ན། བཙུན་མོ་ཚེ་སྤོང་བཟའ་མེ་ཏོག་སྒྲོན་ནི་ཉོན་མོངས་དུག་
ལྔ་རྒྱས་པའི་བདུད་མོ་ཞིག་ག་ལ་ཡིན་ཏེ། མོ་ནི་ཆོས་སྲིད་ཟུང་གི་རྣམ་
བཞག་ལ་བློ་མ་རྨོངས་ཤིང༌། རང་རིགས་ཀྱི་ཕ་ཆོས་ལ་རྩིས་མཐོང་ཆེ་བ།
མི་རིགས་ཀྱི་ལ་རྒྱ་ཆེ་ཞིང་མ་འོངས་པའི་མཐོང་རྒྱ་ཡངས་པ། གལ་ལ་
ཐུག་ཚེ་རྒྱལ་བློན་འབངས་གསུམ་ལ་བློ་འདོན་གྱི་ནུས་པ་བསྐྱེད་ཐུབ་པ་
བཅས་ཀྱི་སྐྱེ་ལུས་མཛེས་ཤིང་ཐུགས་དཀྱེལ་ཡངས་པའི་མཛངས་མ་ཞིག་གི་
སྣང་བརྙན་འཆར་འོངས་ཞེས་བྲིས་འདུག
མ་ཟད་བཙན་པོར་རང་གཤིས་མེད་པར་ཐུབ་པའི་བསྟན་ལ་སྦྱོང་
མཁན་གང་ཞིག་ཡིན་ཚེ་དེའི་ཞབས་སྤྱི་བོར་ལེན་པ་དང༌། འབངས་མི་
སེར་གྱིས་རང་གི་རིག་གནས་ལས་གཞན་གྱི་རིག་གནས་གཙིགས་སུ་འཛིན་
པའི་ངོ་བོ་འགྱུར་བཞིན་པའི་འདུ་ཤེས་འཛིན་སྟངས་སོགས་བཙུན་མོ་ཚེ་
སྤོང་བཟའ་མེ་ཏོག་སྒྲོན་གྱིས་ཚོར་རིག་བྱུང་། དེའི་འབྱུང་རྐྱེན་གཙོ་བོ་
རྒྱ་གར་གྱི་ཆོས་ལུགས་སྤེལ་མཁན་མི་སྒེར་གྱི་ཁེ་ཕན་ལ་འབྲེལ་བ་ཡོད་པ་
ཤེས། ཁོ་མོས་མེས་པོ་བཙན་པོ་དག་གིས་སྲོལ་རྒྱུན་ལྟར་སྲིད་ གཙོ་བོ་
59 -



ཟ་མ་མོའི་སྐྱིད་སྡུག་གངས་མ་ཆར།
དང་ཆོས་ཕལ་པའི་ལངས་ཕྱོགས་སྲུང་འཛིན་བྱས་ཏེ། བློན་ཆེན་ཁ་ཤས་
དང་ཁོ་མོ་སྡེབ་གྲོས་ཀྱིས་སྣང་ཚུལ་མི་ལེགས་པ་དེ་འགོག་པར་ཐབས་ཇུས་
བཏིངས་པ་རེད། ཕྱིས་སུ་རྒྱལ་ཁབ་ཀྱི་དབང་ཐང་མར་ངོའི་ཟླ་བཞིན་
འགྲིབ་སྟེ་ཉམས་རྒུད་དུ་འགྲོ་དུས། མོས་དེར་སྔོན་འགོག་བྱེད་ཆེད་བུད་
མེད་ཀྱི་མཚོན་ཆའམ་སྤྱང་གྲུང་གིས་བི་རོ་ཙ་ན་དང་ཁྱོད་ཤི་ང་གསོན་གྱི་
བསམ་སྦྱོར་མཛད་དེ་མིང་ཆག་བྱུང་བར་ཐབས་བཀོད་ཀྱང་འཐེན་པ་རེད།
དེ་བཞིན་མོས་རྒྱལ་ཁབ་ཅིག་དང་མི་རིགས་ཤིག་གི་དོན་དུ་རང་ཉིད་བློས་
བཏང་བ་རེད། ཡིན་ནའང་མོའི་རླབས་ཆེན་གྱི་མཛད་རྗེས་འདིར་གོང་
བཀུར་བྱེད་པ་ཕར་ཞོག རྒྱུ་འབྲས་ཀྱི་བློ་མིག་དང་བདེན་དྲང་གི་མི་
གཤིས་ཀྱིས་དབུལ་བའི་ལོ་རྒྱུས་དཔྱད་བརྗོད་མཁན་དག་གིས་དམོད་མོ་
དང་ཟུར་ཟའི་འབེན་དུ་གྱུར་ཡོད་པར་མ་ཟད། ཁོ་མོའི་བྱ་སྤྱོད་དང་
མཛད་རྗེས་རྣམས་ལོ་རྒྱུས་སྨྲ་བ་དག་གིས་གད་སྙིགས་སུ་དེད་འདུག་པ་
རེད།
མཛད་རྗེས་དང་འཇོན་ཐང་ལ་བརྩི་འཇོག་དང་རྩིས་མཐོང་གཏན་
ནས་མི་བྱེད་པའི་མི་རིགས་ཤིག་ལ་མི་འཇོན་ཐང་ཅན་འབྱུང་ཁག་པ་རེད།
དེ་ཡང་ལོ་རྒྱུས་སྟེང་རྒྱལ་ཡུམ་ཁྲི་མ་ལོད་དང༌། ཚེ་སྤོང་བཟའ་མེ་ཏོག་
སྒྲོན། མྱང་ཚ་དཀར་རྒྱན། སད་མ་དཀར་ལྟ་བུའི་བུད་མེད་འཇོན་
ཐང་ཅན་བྱུང་བ་ཉུང་ཞིང༌། དེང་སྐབས་ཀྱང་མཛུབ་མོས་བསྟན་ཆོག་
ཆོག་གི་བུད་མེད་སྙིང་སྟོབས་ཅན་ཚེ་རིང་འོད་ཟེར་ལགས་ལྟ་བུ་ཧ་ཅང་
- 60 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
དཀོན་པའང་སྲོལ་རྒྱུན་དེའི་རྐྱེན་ལོས་ཡིན་འདོད།
བཅུ་བཞི།
མཁས་དབང་དགེ་འདུན་ཆོས་འཕེལ་ལགས་ཀྱི་འདོད་པའི་བསྟན་
བཅོས་ནང་བཀོད་དོན། བུད་མེད་རྣམས་ནི་མི་བརྟན་གཡེམ་མ་ཞེས། །
བཤད་པ་འདི་ཡང་ཤིན་ཏུ་མི་བདེན་ཏེ། །བྱི་བོའི་ལས་ལ་ཕོ་མོ་ཁྱད་མེད་
ཅིང་། །ཞིབ་ཏུ་བསམ་ན་ད་དུང་སྐྱེས་པ་ཐུ། ། རྒྱལ་པོ་ཞིག་གིས་བཙུན་མོ་
སྟོང་བླངས་པ། ། ད་དུང་ཡོན་ཏན་ཚུལ་དུ་སྒྲོག་པར་བྱེད། ། བུད་ མེད་
གཅིག་ལ་མག་པ་བརྒྱ་ཡོད་ན། །དཔེ་མི་སྲིད་པ་བཞིན་དུ་ཇི་ཙམ་སྨོད། །
བུད་མེད་ སྟོང་ལ་རེས་ཀྱིས་སྤྱད་ན་ནི། །བྱི་བོ་བྱེད་པའི་དོན་ཀྱང་ག་ལ་
ཡོད། །ཆུང་མ་སྤྱད་པ་ལོག་གཡེམ་མ་ཡིན་ཕྱིར། ། ཕྱུག་པོ་རྣམས་ལ་ལོག་
གཡེམ་ག་ལ་འོངས། །ནོར་ལྡན་རྒན་པོ་ཁ་བའི་སྐྲ་ལོ་ཅན། །ན་ཆུང་བུ་མོ་
འདམས་ནས་ཉོ་བར་བྱེད། །བཙོང་བའི་ཡོ་བྱད་ཙམ་གྱི་རྩིས་ཐང་ཅན། །
ཀྱེ་མ་བུད་མེད་རྣམས་ལ་དཔུང་གཉེན་མེད། ། ཕོ་ཡིས་འདམས་ཏེ་ནན་
གྱིས་བཀུག་པ་ལས། ། མོ་ཡིས་འདོད་དེ་ཚུར་ལ་མ་འོངས་པས། ། ཤིང་ལ་
རྡོ་ཡིས་ལྷན་པ་བཏབ་པའི་ཚེ། ། བུད་མེད་ རང་བཞིན་བརྟན་པ་ག་ལ་
འོང༌། ། ཏ་ཟིག་ཡུལ་དུ་རྒན་པོ་རེ་རེས་ཀྱང༌། ། ཆུང་མ་གཞོན་ནུ་ལྔ་ཙམ་
ལེན་པ་སྟེ། །ཆུང་མ་གཅིག་གིས་ལོག་གཡེམ་སྤྱད་བྱས་ཀྱང༌། ། དེ་མ་
ཐག་ཏུ་གསོན་སྲེག་བྱས་ཏེ་གསོད། ། གཅིག་ལ་བུ་མོ་ལྔ་ཡིས་ཚིམ་ནུས་
- 61
-



ཟ་མ་མོའི་སྐྱིད་སྡུག་གངས་མ་ཆར།
མོད། ། ལྔ་ལ་རྒད་པོ་གཅིག་གིས་ཇི་ལྟར་ཚིམ། ། དེ་ལྟར་འཇིག་རྟེན་རྒྱལ་
ཁམས་དུ་མ་ན། །ནོར་ལྡན་རྣམས་ཀྱི་རང་འདོད་ཁྲིམས་སྲོལ་མང༌། ། དེ་
ལ་ཡ་རབས་ཆོས་སུ་མིང་བཏགས་ཤིང༌། །ཡུལ་གྱི་རྒྱལ་པོའི་ཐུགས་དང་
འཕྲོད་གྱུར་པས། ། མཁས་པ་རྣམས་ཀྱང་རྗེས་སུ་འཛུམ་སྟོན་པ། །བསམ་
ཞིང་བསམ་ན་ཡི་ཆད་སངས་དུས་མེད། ། དེས་ན་རིགས་མཐུན་སྐྱེ་བོ་་་
མགྲིན་གཅིག་ཏུ། །བསྒྲགས་པའི་ངར་སྐད་ཁོ་ན་མི་ཉན་པར། ། སྐབས་སུ་
བདེན་པའི་རྒྱུ་མཚན་དཔང་བཅོལ་ནས། །གཟུ་བོར་དྲང་གཏམ་ཙམ་ཡང་
སྨྲ་བར་མཛོད་ཅེས་གསུངས་པ་བཞིན། དེང་རབས་ཀྱི་ཡོན་ཏན་པ་་་
རྣམས་ལ་དགེ་ཆོས་ཁོང་ལྟ་བུའི་དཔྱོད་ཤེས་དང་དྲང་བདེན་གྱི་འདུ་ཤེས་
ཆ་ཙམ་ ལྡན་ཚེ་བུད་མེད་རྣམས་ཀྱིས་འདི་བཞིན་མ་ཉེས་ཁག་གཡོགས་
འཁུར་མི་དགོས། ད་ལྟའི་གནས་བབ་ལ་བལྟས་ན་དེ་ལྟ་དཔེ་མི་སྲིད་
པས། བུད་མེད་རང་སྟེང་ནས་བརྩོན་ལེན་བྱེད་རྒྱུ་ལས་ཐབས གཞན་
མེད། ཡིན་ནའང་། འུ་ཅག་བུད་མེད་ཚོས་འདིའི་ཕྱོགས་སུ་བསམ་བློ་
དང་དྲི་བ་ཅི་ཡང་མི་འདོན་པར། ཡང་ན་ཡག་ལས་དང་རྒྱན་ཆ་རྐྱང་གི་
ནང་མགོ་འཁོར་བའམ། ཡང་ན་ཐ་ཤལ་གྱི་སྲོལ་ངན་འདིའི་རྒྱུན་སྐྱོང་
བར་ གྲོགས་བྱེད་གི་ཡོད་པ་རེད། དེ་ལ་འགྱན་སངས་རྒྱས་དོན་གྲུབ་
ལགས་ ཀྱི 《རྟོགས་ སད་ མེད་ པའི་ མི་ གཤིས» ཞེས་ པའི་ རྩོམ་ ཡིག་ ཏུ།
ལུས་ཀྱི་དཀའ་སྤྱད་ལ་བརྟེན་ནས་འཚོ་གནས་ལ་བརྩོན་བཞིན་པའི་རོང་
འབྲོག་ཕྱོགས་ཀྱི་སྐྱེས་མ་ཚོར་རྟོགས་སད་མེད་པ་ཡུལ་དུས་ཀྱི་དབང་དུ་
- 62 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
སོང་དྲགས་ཕྱིར་ཅི་ཁག་ཀྱང་། ང་ཚོའི “དེང་རབས་བུད་མེད”ཚོས་སློབ་
གྲྭ་ཆེ་འབྲིང་ཆུང་གསུམ་འགྲིམས་ནས་སློབ་གསོ་མྱངས་པའི་མཐའ་མཇུག་
གི་དམིགས་ཡུལ་འཇིག་རྟེན་རྩེ་དགར་བཅོལ་ཏེ། ཡིད་ལ་ཅི་ཡང་མི་བྱ་
བར་མི་ཚེ་ཧྲིལ་པོ་ཡག་དང་རྩེ་དགའི་དོན་དུ་འཛད་ཅིང་འཇིག་རྟེན་འདི་
སྣང་གི་བག་མེད་བདེ་དགའི་ལོངས་སྤྱོད་ཀྱི་བྱེད་པོ་འདི་གསེར་དངུལ་གྱི་
དོན་དུ་རང་གི་བླ་སྲོག་ཀྱང་བཙོངས་ཏེ་མི་རིགས་ཀྱི་མཚང་བྱེད་པ་འདི་ནི་
ཤིན་ཏུ་འོས་མ་ཡིན་ནོ་ཞེས་བཀོད་འདུག་པ་ནི་གནད་ལ་ཁེལ་བའི་གཏམ་
མོ། ། དེས་ན། བུད་མེད་རྣམས་ཀྱིས་རང་སྐྱོན་ངོས་ལེན་ཡོ་བསྲང་བྱེད་
པ་གཞིར་བྱས། སྐྱེས་པ་རྣམས་ཀྱིས་ཀྱང་སྔོན་གོམས་ཀྱི་བསམ་བློ་མ་དག་
པ་རྣམས་བསྒྱུར་ཏེ་བུད་མེད་རྣམས་ལེགས་ལམ་དུ་འགྲོ་བར་གྲོགས་བྱེད་
དགོས་སོ་སྙམ།
བཅོ་ལྔ།
མ་གཅིག་ལབ་སྒྲོན་གྱི་སྙིང་སྟོབས་དང་མཛད་རྗེས་དག་ལ་ང་ཚོ་བུད་
མེད་རྣམས་ཀྱིས་སློབ་སྦྱོང་བྱེད་འོས་ཤིང༌། བློ་བཟང་རབ་རྒྱས་ལགས་ཀྱི་
རྩོམ་ ཡིག་ལས་འདི་འདྲ་ཞིག་འབྱུང་ སྟེ། མ་གཅིག་ལབ་སྒྲོན་ནི་དུས་
རབས་བཅུ་གཉིས་པའི་ནང་གི་བོད་དུ་བྱུང་བའི་མཁས་མཛངས་གཉིས་
ལྡན་གྱི་བུད་མེད་ཅིག་ཡིན། ཁོ་མོའི་མཚན་སྙན་ནི་གངས་ཅན་བོད་ཙམ་
མ་ཡིན་པར། བལ་ཡུལ་དང་རྒྱ་གར་བཅས་ན་འབྲུག་སྒྲ་ལྟར་གྲགས་ཡོད་
- 63 -



ཟ་མ་མོའི་སྐྱིད་སྡུག་གངས་མ་ཆར།
པ་རེད། ཁོ་མོས་སློབ་དཔོན་དུ་མ་བསྟེན་ནས་མཁས་པའི་ཡང་རྩེར་སོན་
པ་དང་། མ་གཅིག་གིས་གཅོད་གཞུང་ལུགས་གསར་བརྩམ་མཛད་དེ་
དར་སྤེལ་ཆེ་ཆེར་མཛད། སྤྱིར་གངས་ ཅན་ཡུལ་དུ་རྒྱ་གར་གྱི་གཞུང་
ལུགས་བོད་དུ་དར་སྤེལ་བྱེད་སྲོལ་ཤུགས་ཆེན་པོ་ཡོད་པ་རེད། མ་གཅིག་
གིས་ གཅོད་ཀྱི་གཞུང་ལུགས་རྒྱ་གར་ཡུལ་དུ་དར་སྤེལ་མཛད་པ་ནི་བོད་
རང་ནས་ས་སྐྱེས་རྡོ་སྐྱེས་ཀྱི་གཞུང་ལུགས་གཏིང་ཟབ་མོ་ཞིག་རྒྱ་གར་ཡུལ་
དུ་དར་སྤེལ་དང་། རྒྱ་གར་གྱི་མཁས་གྲུབ་རྣམས་ལ་བཀའ་ཆོས་གནང་
བ་ཁོ་ན་དེ་ཡིན་ངེས། མ་གཅིག་རྒྱ་གར་དུ་ཕེབས་ཏེ། དེང་སང་ཁ་ན་
ཊ་ཁ་མངའ་སྡེ་ཁོངས་ཀྱི་སྦེ་ལ་ཀོལ་པེལ་འཁྲིས་ཀྱི་རི་བོ་ཞིག་གི་སྟེང་དུ་རྒྱ་
གར་གྱི་རྣལ་འབྱོར་ཐོ་པ་སྦ་ཀྲ་ཞེས་པ་ཞིག་དང་མཉམ་དུ་སྒྲུབ་པ་ཉམས་
ལེན་གྱི་མཚམས་ལ་བཞུགས་སྐབས། ཕྲུ་གུ་རྣམས་ཐོ་པ་སྦ་ཀྲས་གསོ་སྐྱོང་
གནང་བ་དང་། ཁོ་མོ་མཚམས་གྲོལ་རྗེས་ཁོ་མོས་གསོ་སྐྱོང་བྱས། ཁོང་
གི་བཟའ་ཟླ་ཐོ་པ་སྦ་ཀྲས་སྒོམ་གྱི་ཉམས་ལེན་མཛད་དེ་ཁོང་གཉིས་ཀྱིས་རེ་
མོས་སུ་ཕྲུ་གུ་གསོ་སྐྱོང་བྱས། ཕྲུ་གུ་རྣམས་ལོ་ན་ཆུང་དུས་ཨ་མ་དགོས་
གལ་ཆེ་བའི་སྐབས་སུ་མ་གཅིག་གིས་སྒྲུབ་པ་ཉམས་ལེན་མཛད་ཡོད་པ་
དང་། ཕྲུ་གུ་རྣམས་ནར་སོན་རྗེས་ཁོ་མོས་ཕྲུ་གུ་རྣམས་ཆོས་སེམས་་་
ཁོངས་སྐོར་སློབ་གསོ་སྤྲད་པ་དང་། ཁོ་མོའི་བུ་མོས་གཅོད་ཀྱི་གཞུང་
ལུགས་རྒྱུད་འཛིན་གནང་། མདོར་ན་མ་གཅིག་ལབ་སྒྲོན་ནི་དུས་རབས་
བཅུ་གཉིས་པའི་ནང་བོད་དུ་བྱུང་བའི་མཁས་གྲུབ་གཉིས་ལྡན་ཡིན་པ་རེད་
，
- 64 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཅེས་བྲིས་འདུག ང་ཚོས་ངེས་དགོས་པ་ཞིག་ལ། ཁོ་མོ་ཡང་ང་ཚོ་ནང་
བཞིན་ཤ་ཁྲག་གདོས་བཅས་ཀྱི་ཕུང་པོར་གྲུབ་པའི་བུད་མེད་ཅིག་དང་ན་
ཟུག་གི་མནར་གཅོད་ཁྲོད་ཚེ་སྲོག་བསྐྲུན་པའི་སྤྱིར་བཏང་གི་ཨ་མ་ཞིག་
ཡིན་པ་རེད། ཁོ་མོས་བུད་མེད་ལ་དཔྱོད་ཤེས་མེད་ཅེས་པའི་ཕྱོགས་ལྷུང་
གི་ལྟ་བ་དེར་བཙན་གྱིས་བཞི་ཤད་བཀོད་འདུག་ཅིང་། ནང་ཚང་དུ་
འདྲ་མཉམ་བྱུང་ཚེ་བུད་མེད་ལའང་རྗེས་ལུས་ཐེབས་ མི་དཔེ་བ་བདེན་
དཔང་ཡང་བྱས་འདུག་པ་རེད།
བཅུ་དྲུག
ཁ་སང་བདག་གི་གྲོགས་མོ་ཡག་ཤོས་ཤིག་དང་ཁ་བརྡ་བྱེད་སྐབས།
མོས་བུད་མེད་ཅིག་གིས་འགོ་ཁྲིད་བྱས་ན་སྐྱེས་པ་ལས་ལྡབ་འགྱུར་གྱིས་
དཀའ་ཁག་ཆེ་ཟེར། སྒོ་ཕྱི་ནས་ལས་ཀའི་དགོས་མཁོའི་ཆེད་དུ་གཞན་ལ་
རམ་འདེགས་ཀྱིས་ཆང་དང་སྦི་རག་འཐུང་དཀའ་བས་སྡུག་གྱོང་མྱོང་་་
དགོས་པ་དང༌། ཚོགས་ར་གང་རུང་ནང་ཞུགས་ཚེ་མི་གཞན་གྱིས་ལྟ་
སྟངས་མི་ལེགས་པ་འཛིན་པ། ཁྱིམ་དུ་ཁ་ལག་བཟོ་རྒྱུ་དང་ཁྱིམ་གཞིས་
འདུ་འགོད། ཕྲུ་གུར་ཁ་མགོ་བྱེད་རྒྱུ་སོགས་བུད་མེད་ཕལ་པ་རྣམས་ཀྱིས་
ཇི་བྱེད་དེ་བཞིན་ལས་ཀ་ཡོད་དོ་ཅོག་བྱེད་དགོས་ཤིང་། དུས་ཚོད་ལྟར་
ཁྱིམ་དུ་ལོག་མ་ཐུབ་ཚེ་ཁྱོ་ག་དང་ཁ་རྩོད་ཀྱང་འབྱུང་ངེས། དེ་ལས་ཀྱང་
ཁག་པ་ནི། ལས་ཀའི་ནུས་པ་དང་རིག་གནས་ཆུ་ཚད། བློ་བཀོད་
- 65 —



ཟ་མ་མོའི་སྐྱིད་སྡུག་གངས་མ་ཆར།
འཆར་སྒོ་སོགས་གང་ཐད་ནས་སྐྱེས་པ་དང་གཅིག་འདྲ་ཡིན་ནའང་ཁོ་ཚོས་
བུད་མེད་ཀྱི་འཇོན་ཐང་ལ་ཡིན་འཇོག་གཏན་ནས་མི་བྱེད་པའི་ཐོག་བུད་
མེད་ཅིག་གིས་གོ་ས་སྙེག་པ་དང་ལས་དོན་ཐད་རེ་བ་མཐོན་པོ་བཅངས་ཚེ་
རྒྱུན་ལྡན་མ་ཡིན་པའི་ལྟ་ཚུལ་འཛིན་ཞིང་། མཚམས་རེར་ཟུར་ཟ་ཡང་
ཉོ་དགོས། སྐྱེས་པ་ཚོའི་བསམ་བློར་བུད་མེད་ཀྱི་འཇིག་རྟེན་ནི་གོ་ཁ་གྲུ་
བཞི་ཙམ་རང་ཡིན་པ་དང་། བུད་མེད་ཀྱི་ལས་དོན་ནི་ཁྱིམ་མི་གང་བོར་
ཞབས་གཡོག་བསྒྲུབ་རྒྱུ་དེ་རེད་འདོད། ཐེངས་ཤིག་ཚོགས་ར་ཞིག་གི་
ནང་དུ་མོ་རང་གྲལ་མགོ་རུ་སྡོད་སྐབས་སྐྱེས་པ་མང་པོ་ཞིག་དོགས་མི་བདེ་
བའི་སྣང་ཚུལ་མངོན་ཡོང་གི་འདུག་ཟེར། བདེན་པ་རེད། ལས་ཀ་
གང་ཞིག་བྱེད་པ་དང་དོན་དག་གང་ཞིག་བསྒྲུབ་ནའང་བུད་མེད་ཚོས་སྐྱེས་
པ་ལས་ལྡབ་འགྱུར་གྱི་དཀའ་ལས་མྱོང་དགོས་པ་རེད། དེ་ལ་མང་བཟའ་
པད་དཀར་གྱིས་འདི་ལྟར་ཟེར། སྐྱེས་པ་རྣམས་ཀྱི་ལས་དོན་ནི་ཆུ་རྒྱུན་
དང་འགྲོགས་ནས་སྐྱོད་ཀྱི་ཡོད་ ཅིང་། སྐྱེས་མའི་ལས་དོན་ནི་ཆུ་རྒྱུན་
གྱེན་ལྡོག་གིས་སྐྱོད་དགོས་ཀྱི་ཡོད་ཟེར་བ་རེད། ལས་དོན་ལ་དགའ་བ་
དང་འཚོལ་སྙེག་བྱེད་པའི་བུད་མེད་རྣམས་འཚོ་བའི་ཁྲོད་གཅིག་མཐུན་གྱི་
དཀའ་གནད་ཅིག་ལ་འཕྲད་ཀྱིན་འདུག་པ་རེད། བུད་མེད་རྣམས་ལ་ཕྱི་
ལོགས་ནས་ཁྱོ་ཤུག་བར་ཕྲ་མ་འཇུག་པ་སོགས་སེམས་གཏིང་ལ་རྨ་ཁ་བཟོ་
ཁར། ནང་ཚང་དུ་ཁོ་མོ་ཚོས་ཉི་མ་རེའི་བཟའ་ཚང་གང་བོའི་ཁ་ལག་
བཀོད་སྒྲིག་དང༌། ཉི་མ་རེའི་བྱིས་པའི་ལྭ་བ་གཙང་སྦྲ་དང་གྱོན་ཆས་གྲ་
66 --



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
སྒྲིག འཚོ་བའི་འགྲོ་སོང་སྣ་ཚོགས་ཐབས་བཀོད་དང་ཁྱིམ་གཞིས་འདུ་
འགོད་ སོགས་ཚར་ རྒྱུ་མེད་པའི་ལས་ཀའི་ཁྲོད་ རང་གི་ ཚེ་སྲོག་ མར་ མེ་་་
བཞིན་སྦྱར་ནའང་། ཁོ་མོ་ཚོའི་རྔུལ་ཆུ་དང་སེམས་ཤུགས་སྤྱི་ཚོགས་ཀྱི་
གད་སྙིགས་དང་སྐྱེས་པའི་གཡོག་རྒྱུག་གི་རིན་ཐང་ལས་མེད་པ་རེད། དེ་
ལས་ལྡོག་སྟེ་གྲུབ་འབྲས་ཅན་གྱི་སྐྱེས་པ་རེའི་རྒྱབ་ན་ཡོད་ཚད་བློས་གཏོང་
ཕོད་པའི་བུད་མེད་རེ་འདུག་ཅིང་། གྲུབ་འབྲས་ཅན་གྱི་བུད་མེད་རེའི་
རྒྱབ་ན་སྐྱེས་པ་དེ་རིགས་ཡོད་མེད་ནི་དོགས་གཞི་རེད། བུད་མེད་རྣམས་
ཀྱང་སྐྱེས་པ་བཞིན་ཕྱི་ནས་གཞན་གྱི་གོང་བཀུར་དང་ནང་དུ་བཟའ་ཟླའི་
རྒྱབ་སྐྱོར་འོག་འགྲོ་ཤག་ཤག་གིས་སྐལ་བཟང་ཡར་འགྲོ་བའི་དུས་དེ་ནི་
ནམ་ཞིག་ཡིན། རང་དབང་ལ་དགའ་བ་དང་རང་གི་འཚོལ་སྙེག་ལ་བརྩི་
འཇོག་བྱེད་མཁན་ཞིག་ཡིན་ཚེ། ངེས་པར་དུ་ཕོ་མོ་འདྲ་མཉམ་རྩོད་རྒྱུ་
ནས་མགོ་རྩོམ་དགོས། ཡིད་ཕངས་པ་ཞིག་ལ། བདག་གི་གྲོགས་མོས་
ཁོ་མོར་ཕྱི་ནང་གཉིས་ཀ་ནས་སྐྱེས་པས་གཉའ་གནོན་བྱེད་པ་དེ་སྲོལ་རྒྱུན་
གྱི་བག་ཆགས་ལས་བྱུང་བ་ཞིག་ཡིན་པ་གསལ་བོར་ཧ་གོ་གི་མེད་པ་འདྲ།
དགའ་འོས་པ་ཞིག་ལ། ཕྱི་ནང་གཉིས་ཀ་ནས་གཉའ་གནོན་ཐེབས་ཀྱང་།
ཁོ་མོ་ནི་རང་རློམ་ཅན་སྡུག་རུས་བྱེད་མཁན་ཞིག་ཡིན་གཤིས་སྲོལ་རྒྱུན་གྱི་
འཆང་རྒྱ་ལས་ཐར་ཏེ་ལས་ དོན་ཐད་འབྲས་བུ་མི་དམན་པ་ རག་འདུག
བདག་གི་བསམ་པར་དེ་ནི་ཁོ་མོའི་སྤྱང་གྲུང་གཉིས་འཛོམས་ཀྱི་ཨ་ མའི་
སློབ་གསོ་དང་འབྲེལ་བ་ལོས་ཡོད་འདོད། གལ་ཏེ་མགོ་ནས་གནོན་་་
67 —



ཟ་མ་མོའི་སྐྱིད་སྡུག་གངས་མ་ཆར།
མཁན་དང་གཞུག་ལ་འཐེན་མཁན། སྲོལ་རྒྱུན་གྱི་བཀག་རྒྱ་སྣ་ཚོགས་
མེད་པར། མིང་དོན་གཉིས་མཚུངས་ཀྱི་ཕོ་མོ་འདྲ་མཉམ་སྒོས་ལས་དོན་
གཉེར་བ་ཡིན་ཚེ། འབྲས་བུ་གཡུར་དུ་ཟ་བ་ལེན་མཁན་བུད་མེད་རྣམས་
ཡིན་པ་སྨོས་མ་དགོས་སོ། །བུད་མེད་ནི་ཚེ་སྲོག་སྐྲུན་མཁན་ཡིན་ལ། ཚེ་
སྲོག་སྐྱེད་པའི་གོ་རིམ་ཁྲོད་ཁོ་མོ་ཚོས་དཀའ་སྡུག་དང་མནར་གཅོད། ན་
ཟུག་གི་སྡུག་བསྔལ་དང་བདེ་སྐྱིད་ཀྱི་ཚོར་སྣང་སོགས་མ་མྱངས་པ་གཅིག་
ཀྱང་མེད། དེ་ནི་སྐྱེས་པ་ཚོའི་བློ་ལ་ཤོང་བ་ཞིག་གཏན་ནས་མིན། བུད་
མེད་ ལ་ སྡུག་ རུས་ དང་ ངང༌ རྒྱུད། སྙིང་ སྟོབས་ དང༌ བྱམས་ སེམས།
སྤྱང་གྲུང་དང་ཞིབ་ཆ་ཁྱད་འཕགས་ལྡན་པས་མཐུན་རྐྱེན་ཚང་ན་གང་ཡང་
འཁྱོངས་ངེས་རེད།
བཅུ་བདུན།
ད་ལོའི་སྟོན་ཀར། ཕ་ཡུལ་དུ་ཕྲུ་གུ་བུ་མོ་སྐྱེས་པའི་བུད་མེད་ཁ་
ཤས་དང་གླེང་མོ་ཅི་རིགས་བྱས་པ་ན། ཁོ་མོ་ཚོས། ཕྲུ་གུ་བུ་མོ་ཞིག་
སྐྱེས་ན་ཡུལ་མི་ཚོས་ཅང་ལའང་བརྩི་གི་མ་རེད་ཟེར། །
དེ་དག་ཁྲོད་ཀྱི་བུད་མེད་གཅིག་ལ་བུ་མོ་སྤུན་གཉིས་སྐྱེས་ཡོད་ཅིང་།
ད་ལོར་མཉམ་དུ་སློབ་ཆེན་མི་འདྲ་བ་གཉིས་སུ་རྒྱུགས་འཕྲོད་སོང་བ་རེད།
ངས་ ཡིད་སྨོན་དང་བཅས་བསྟོད་ར་བྱས་པ་ན། ཨ་ མ་དེས་ ལྡོག་སྟེ་་
ཕངས་སེམས་ཀྱིས། བུ་མོ་ཇི་འདྲའི་ཡ་རབས་རིག་བཟང་ཡིན་ནའང་བུ་
- 68 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཞིག་གི་དོ་ཟླ་ག་ལ་ཡོང་ཟེར།
རེད་ཡ། གྲོང་ཚོའི་ཡུལ་སྲོལ་ལྟར་ན། བུ་ནི་མ་འོངས་པར་ངན་
པ་ ལང་ ཤོར་ དང༌། མ་ རབས་ ཐ་ ཤལ་ ཞིག་ ཏུ་ འགྱུར་ འགྲོ་ ནའང་།
བཙས་མ་ཐག ལྷའུ་དར་པོ་འཁྲུངས་པ་བཞིན་བསང་ཆུང་བསང་ཆེན་
བཏང་སྟེ་སྐྱེས་སྟོན་ཆོ་གའི་མཛད་སྒོ་མང་པོ་སྒྲུབ་སྲོལ་ཡོད་པ་རེད། བུ་
མོ་ནི་དེ་ལས་ལྡོག་སྟེ་ཕྱིས་འབྱུང་འཇོན་ཐང་ཁྱད་འཕགས་ཅན་ཞིག་ཏུ་
འགྱུར་སྲིད་ནའང་། ཚ་གསུར་ཞིག་ཀྱང་མི་འཕུད་པར་གོ་མེད་ཚོར་མེད་
ངང་བཏང་སྙོམས་སུ་འཇོག་པ་རེད། ཡུལ་སྲོལ་དེས་ཚོར་པ་སྐྱེན་པའི་
བུད་མེད་རྣམས་ལ་ངན་ཤན་ཐེབས་ཀྱིན་ཡོད་པར་མ་ཟད། བུད་མེད་
སྐོར་ཞིག་གིས་རང་ཉིད་སྐྱེ་བ་བླངས་པ་གཞི་ནས་ནོར་བའི་ཉེས་ཅན་དུ་
བརྩི་ཡི་ཡོད་པ་རེད། རྐྱེན་དེ་ལ་སོགས་པའི་དབང་གིས། བུད་མེད་
རྣམས་ཀྱིས་ ཀྱང་ ཕོ་དབང་རིང་ལུགས་ཀྱི་སྲོལ་རྒྱུན་གྱི་ལྟ་ཚུལ་མཁྲེགས་
འཛིན་བྱས་ཏེ། རང་ཉིད་ཀྱི་མི་ཚེའི་རིན་ཐང་སྐྱེས་པ་ལས་དམན་པའི་
འདུ་ཤེས་དྲག་པོ་འཛིན་གྱི་ཡོད་པ་རེད།
བཅོ་བརྒྱད།
ང་རང་ཆུང་དུས་ཨ་མའི་ལས་ཀ་ལས་སར་འགྲོ་རྒྱུར་ཧ་ཅང་དགའ།
མོས་དབྱར་ཁར་ཡུར་མ་ཡུར་བ་དང་སྟོན་ཀར་ཞིང་འབྲེག་དུས་ལག་པའི་
མཁྲིག་མ་ལ་ན་ཟུག་སྐྱེ་གི་ཞེས་རྒྱུན་དུ་བཤད།
，
= 69 —



ཟ་མ་མོའི་སྐྱིད་སྡུག་གངས་མ་ཆར།
ང་ཚོའི་ལུང་པ་ལ་མཚོན་ན། ལོ་རེའི་བོད་ཟླ་བཅུ་གཉིས་པའི་ཚེས་
པ་ཉི་ཤུ་བཞིའི་ཉིན་ཐབ་ཀ་ལ་ཞལ་ཞལ་བྱེད་ཅིང༌། བཤད་ཚུལ་ལྟར་ན་
དེ་ནི་ཐབ་ལྷ་མཆོད་པའི་ཉི་མ་ཡིན་ཟེར། ཉི་མ་དེར་ཐབ་ཀ་ལ་ཞལ་བ་
བཏང་ཚར་རྗེས། ཤ་བཙོ་བ་སོགས་ཁ་ལག་བཟོས་ནས་སྟོན་མོ་བཤམས་
ཏེ་ཐབ་ལྷ་མཆོད་པ་རེད། ང་ནི་བོད་ཟླ་བཅུ་གཉིས་པའི་ཚེས་ཉི་ཤུ་བཞི་
ལ་སྐྱེས་ཤིང་། ཨ་མས་ཉི་མ་དེར་སྐྱེས་པའི་བྱིས་པ་རྣམས་ལ་ཁ་བསོད་ཆེ་
ཟེར། ཡིན་ནའང་བོད་ཟླ་བཅུ་གཉིས་པའི་ཚེས་ཉི་ཤུ་བརྒྱད་ཉིན་ལ་ལོ་
གསར་གྱི་གོ་རེ་དམར་པོ་བཙོ་དགོས་པ་རེད། དེ་བས་ང་སྐྱེས་པའི་ཉི་མ་
བཞི་ པ་ དེར་ ཨ་ མ་ མལ་ ལས་ ལངས་ ཏེ་ གོར་ དམར་ བཙོ་ དགོས་ བྱུང་།
དུས་དེ་ནས་ལོ་མང་པོ་འདས་རྗེས་ཀྱི་ཉིན་ཞིག་ ཨ་ མས་ང་ལ། ངའི་
མཁྲིག་མ་ན་བའི་ནད་འདི་དེ་དུས་བྱུང་བ་ཡིན་ཟེར། །
ཕ་ཡུལ་རྔ་བ་ནས་ཡིན་པའི་གྲོགས་མོ་ཞིག་གིས། ཁོ་ཚོའི་ཕ་ཡུལ་
དུ་བུད་མེད་རྣམས་ལ་བྱིས་པ་སྐྱེས་རྗེས་བང་ལ་འདུག་སྲོལ་མེད་པར་ལམ་
སེང་མལ་ལས་ལངས་ཏེ་ནམ་རྒྱུན་གྱི་ལས་ཀ་ཐམས་ཅད་བྱེད་དགོས་ཟེར།
ཀྱི་ཧུད། ཁོ་མོ་ཚོ་ནི་བདག་གི་ཨ་མ་ལས་ཀྱང་སྡུག་པ་མ་ཡིན་ནམ།
བཅུ་དགུ་
ད་ལོའི་སྟོན་ཀར་ཕ་ཡུལ་དུ་སྡོད་སྐབས། ནུ་བོས་ཁྱིམ་གྱི་སྒོ་རའི་
ཕྱི་རོལ་གྱི་ཆུ་རྐའི་གཡས་འགྲམ་དུ་བཟའ་ཆས་ཚོང་ཁང་ཆུང་ངུ་ཞིག་ཕྱེ་
- 70 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
-----
ཡོད་པ་དེའི་ནང་ཤོ་ཅོག་ཐབས་ཆག་ཅིག་བཞག་འདུག་ཅིང༌། ཚོང་ཁང་
སྒོ་མདུན་གྱི་ ཐང་ལེབ་དེར་ སི་ནོ་ཁི་ སྤོ་ལོའི་སྟེགས་བུ་ ཉམས་ ཤོར་ཞིག་
བཞག་འདུག དེ་རུ་ཤོ་རྒྱག་ས་དང་། སི་ནོ་ཁི་སྤོ་ལོ་རྩེ་ས། སྦི་རག་
དང་ཐ་མག ད་དུང་བཟའ་བཏུང་སྣ་ཚོགས་ཀྱང་བཙོང་རྒྱུ་ཡོད་པས།
སྡེ་བའི་སྐྱེས་པ་རྒན་དར་གཞོན་གསུམ་རྣམས་དགའ་འདུ་བྱེད་ས་རེད།
དེར་འདུས་ཀྱི་སྐྱེས་པའི་ཁྲོད་དུ་སྦུག་འཁོར་ཞོན་མཁན་དང་། ལག་ཁྱེར་
ཁ་པར་ཐོགས་མཁན། མགོ་སྐྲ་སེར་པོར་བསྒྱུར་འདུག་མཁན་དང་རྒྱན་
གོས་གཟབ་མཆོར་སྤྲས་མཁན་ཡང་ཁ་ཤས་འདུག
བདག་གི་ཕ་ཡུལ་དུ་བུད་མེད་ཀྱིས་ཤོ་རྒྱག་པ་ནི་ཐན་དུ་བརྩི་བས་
བུད་མེད་ཚོར་ཤོ་རྒྱག་པའི་སྲོལ་གཏན་ནས་དར་མེད། ཡིན་ནའང་ང་
རང་ཕོགས་ཟ་མཁན་ཞིག་ཡིན་གཤིས། ཁ་ངོ་ཏོག་ཙམ་གནངས་ཏེ་ཤོ་
རྒྱག་པར་སྐད་གཏོང་བ་རེད། བདག་གིས་ཀྱང་ཉི་མ་འཁྱོལ་ཐབས་སུ་ཁོ་
པ་ཚོ་དང་མཉམ་དུ་ཤོ་རེ་བརྒྱབ་པ་ཡིན། ཤོ་རྒྱག་མཁན་དང་ལྟ་མཁན་
སྐྱེས་པ་རྣམས་ཀྱིས་རང་ལ་འཛོམས་ཚོད་དུ་སྦི་རག་དང་བཏུང་ཇ་འཐུང་
ཞོར་ ཁ་ ཏོག་ཟོས་ཏེ་བག་གཡེང་སྐྱིད་པོ་རང་གཏོང་གི་འདུག ཡིན་
ནའང་ཆུང་མ་རྣམས་སྔ་རྟིང་དུ་ཡོང་ནས་ཁྱོ་གར་ཞིང་འབྲེག་རོགས་དང་།
རྩྭ་ལེན་རོགས། བྱིས་པར་ལྟ་སྐྱོང་བྱེད་རོགས། ད་དུང་གཉེན་ཉེའི་
འདྲུད་འཐེན་འཁོར་ལོ་གྲམ་པའི་འདམ་ལ་ཟུག་པ་འཐེན་རོགས་ལ་ཤོག་
ཟེར་ནས་སྡུག་སྨེ་འདོན་མཁན་རྒྱུན་མི་ཆད་པ་མཐོང་ཞིང་། དེ་ལས་
- 71 -



ཟ་མ་མོའི་སྐྱིད་སྡུག་གངས་མ་ཆར།
སྟོན་ཐོག་ལེན་པའི་གཞུང་སྒང་ཡིན་པ་ཚོར་ཡོང་། ཡིན་ནའང་སྐྱེས་པ་
ལ་ལར་ཤོ་རྒྱལ་གྱི་ཧམ་པ་ཆེ་བ་དང༌། ལ་ལར་ཤོ་ཕམ་གྱི་ན་ཟུག་དྲག་པ།
ལ་ལས་ལྟད་མོའི་བསླུ་བྲིད་བཟློག་མ་ཐུབ་པ་སོགས་ཀྱི་དབང་གིས་ཆུང་མ་
དག་ལ་སྐད་ཆ་མག་མོག་རེ་བཤད་དེ་ལས་ཀ་གཡོལ་ཐབས་བྱེད་པ་ལས།
དེ་མུར་མཚམས་བཞག་སྟེ་འགྲོ་མཁན་ནི་མི་འདུག སྡུག་རེས་བྱུང་ན་
ལབ་རེས་ཀྱི་དཔེ་བཞིན་ཆུང་མ་རྣམས་འ་ཟད་འུ་ཐུག་སྟེ། ངས་དེ་རིང་
ཉིན་གང་བོར་ཞིང་བྲེགས་ཀྱང་ཁོས་ད་དུང་ཤོ་རྩེ་ནས་འདུག ངོ་མ་ངོ་
ཚ་མི་འདུག ཟེར་ནས་སྡུག་སྨྲེ་འདོན་ཞོར། རང་གིས་དབྱར་དགུན་
སྟོན་དཔྱིད་ལ་འབད་པའི་ལོ་ཏོག་གི་འབྲས་བུ་ས་ལ་ཐོར་ན་ཡིད་ཀྱིས་མ་
བཟོད་པར། བྲེལ་སྟབས་ཀྱིས་ཞིང་འབྲེག་གི་ལས་རྒྱུན་སྐྱོང་དུ་བུད་འགྲོ། །
ཁོ་མོ་ཚོའི་ཚ་བ་དང་སྐོམ་གདུང་གིས་མནར་བའི་གདོང་ཡོངས་ལ་རྡུལ་
དྲེག་ཆགས་པའི་སྟེང་། མགོ་སྐྲ་ཡང་སླས་ཁོམ་མེད་པར་གཟེངས་ནས་
འདུག གྱོན་ཆས་ངན་ངོན་དང་ཆ་ལུགས་འབག་བཙོག་ ཡིན་པར་་་་
བརྟེན་ཁོ་མོ་ཚོ་གཅིག་ལས་གཅིག་གི་ཁ་ངོ་སྡུག་ཅིང་རྒས་ཉམས་ཤར་འདུག
ཕོ་ལོ་ལྔ་བཅུར་རྒས་ཉམས་མེད། མོ་ལོ་སུམ་ཅུར་གཞོན་ཉམས་མེད་ཅེས་
པའི་འུ་ཅག་གི་སྲིད་པ་རྒན་པོའི་ཁ་དཔེ་དེ་ནི་ཏག་ཏག་ང་ཚོའི་གྲོང་ཚོའི་
སྐྱེས་པ་དང་བུད་མེད་དག་ལ་བལྟོས་ནས་བཤད་པ་མིན་ན་ཅི།
ཡིན་ནའང་ང་རང་སྡོད་སའི་གྲོང་ཁྱེར་འདི་རུ་དེ་ལས་ལྡོག་སྟེ་བུད་
མེད་རྣམས་མོ་ལོ་སུམ་ཅུར་སླེབས་སྐབས་ལང་ཚོའི་ཁོ་ལག་རྒྱས་པའི་གཞུང་
ཁ 72



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
སྒང་རེད། དེ་ལ་བདག་གི་ཨ་མར་རྒྱུན་དུ་བཤད་ཡས་ཤིག་ཡོད་པ། རྒྱ་
མོ་འདི་ཚོ་ལ་ལྟོས་དང༌། སྡེ་རྒྱ་མིའི་ཁྱོ་གས་རང་གི་ཆུང་མར་ཤ་ཚ་སྙིང་
ཉེ་བས་ཆུང་མ་རྣམས་ལ་རྒས་ཉམས་ཤར་མི་འདུག་ཟེར། ལྷག་པར་དུ་
བརྙན་འཕྲིན་སོགས་སུ་སྐྱེས་པས་རང་གི་ཆུང་མར་གུས་བྱམས་དང་འདང༌
རྩིས་བྱེད་པ་མཐོང་ཚེ་ཨ་མ་ཡིད་སྨོན་དབང་མེད་དུ་འཆོར་གྱིན་འདུག
ཉི་ཤུ།
མང་བཟའ་པད་དཀར་ལགས་ཀྱི་དེབ་ ཏུ་འཛམ་ གླིང་བུད་མེད་་་་
གཅིག་མཐུན་གྱི་ལས་དབང་སྐོར་ཉུང་ཙམ་བརྗོད་འདུག་པ་ཟུར་ལྟའི་ཚུལ་
དུ་དྲངས་པ་འདི་ལྟ་སྟེ། །
བུད་མེད་རྣམས་ལ་འཛམ་གླིང་གི་ཡུལ་གྲུ་དང་རྒྱལ་ཁབ་མི་འདྲ་བའི་
སྲོལ་ རྒྱུན་ལོ་རྒྱུས་ནང་གཅིག་མཚུངས་ཀྱི་ལས་དབང་ཡོད། དཔེར་ན།
རྒྱ་གར་ནང་ཁྱོ་ག་གྲོངས་རྗེས་ཟླ་མོ་མཉམ་དུ་མེ་བསྲེག་གཏོང་བ་དང་གལ་
ཏེ་མེ་བསྲེག་མ་བཏང་ན་ཤི་བོའི་འདུ་ཤེས་འཛིན་པའི་ཡུལ་སྲོལ་ཡོད་ཅིང་།
རྒྱ་ནག་ནང་སྔར་བུད་མེད་ཀྱི་རྐང་པ་བསྡམས་པ་ཇི་ལྟར་ཆུང་ཚེ་དེ་ལྟར་
མཛེས་མ་ཡིན་པར་མཐོང་གི་ཡོད་པས། བུད་མེད་རྣམས་མི་ཚེ་ཧྲིལ་པོར་
འགུལ་བསྐྱོད་ སྟབས་བདེ་ཁྱོན་ནས་མེད་པ་བཟོས་ཡོད། རྒྱ་ནག་ནང་
ཐོན་པའི་རུས་བརྐོས་ཡི་གེ་ནང་བུད་མེད་མཚོན་པའི་ཡིག་འབྲུ་དེ་པུས་
སར་བཙུགས་ཏེ་བསྒུར་ནས་བསྡད་ཡོད་པའི་མིའི་གཟུགས་དབྱིབས་ཤིག་
– 73 -



ཟ་མ་མོའི་སྐྱིད་སྡུག་གངས་མ་ཆར།
རེད། དབྱིན་ཇིའི་ནང་སྔར་བུད་མེད་ཀྱི་རྐེད་པ་བསྡམས་པ་ཇི་ལྟར་ཕྲ་
ན་དེ་ལྟར་མཛེས་མར་བལྟ་བ་དང༌། ཨ་ཧྥེ་རི་ཁར་དེང་ཡང་བུད་མེད་ཀྱི་
མོ་མཚན་བཙེམས་ནས་བུ་ག་ཕྲ་མོ་གཅིག་ལས་ལྷག་ཏུ་བཅུག་མེད་པ་དང་
རྐྱེན་དེས་དྲག་སྐྱེད་མེད་པའི་ནད་རིགས་སྣ་ཚོགས་སྐྱེད་ཀྱིན་ཡོད་པ་རེད།
ཨ་རབ་ལུང་པའི་རྒྱལ་ཁབ་ཁ་ཤས་ནང་གཉེན་བསྒྲིགས་རྗེས་ཀྱི་བུད་མེད་
ཀྱི་མི་ཚེ་གོས་ལྭ་ནག་པོའི་ནང་བཏང་ཡོད། བོད་ཀྱི་བུད་མེད་རྣམས་
ཀྱིས་ཀྱང་ལུས་སེམས་གཉིས་ཀའི་མནར་གཅོད་མྱོང་བཞིན་པ་སྟེ། ཨ་
མདོར་གྲོ་ཕྱེ་ཇི་ལྟར་བརྫིས་ན་དེ་ལྟར་སྙི་བ་དང་བུད་མེད་ལ་ཇི་ལྟར་་་་
བརྡུངས་ན་དེ་ལྟར་ཁ་ཉན་པ་རེད་ཅེས་བཤད་རྒྱུན་དང༌། ཁམས་ཁུལ་
དུ་ཟླ་མོ་གཡོག་མོ་ཞིག་དང་འདྲ་བར་ཁྱོ་གའི་ལྷན་དུ་ཁ་ལག་ཟ་མི་ཆོག་པ་
དང༌། བུད་མེད་དཀྱིལ་དཀྲུང་དུ་བསྡད་ཚེ་སྤུན་ཟླར་དམོད་མོ་བོར་གྱི་
ཡོད་པར་བལྟ་བ་དང་ཐ་ན་བུད་མེད་རྣམས་སྐྱེས་པའི་གོང་ནས་འདུག་
པའམ། སྐྱེས་པའི་ཅ་ལག་སྒང་ལྡིང་བ། ཡང་ན་མགོ་བཀྲུས་པའི་ཆུ་
དང་མགོ་ནས་ལྷུང་བའི་སྐྲ་ཤད་ཀྱིས་ཀྱང་སྐྱེས་པ་ཚོར་གྲིབ་སྐྱོན་འབྱུང་
བར་བཤད་ཀྱི་ཡོད་པའི་ཁར། ཆོས་ལུགས་ཀྱི་མཛད་སྒོ་ཆེན་པོ་ཁ་ཤས་
ནང་ཞུགས་ཆོག་གི་མི་འདུག དབུས་གཙང་དུ་བུད་མེད་ལ་ཅུང་གུ་་
ཡངས་ཀྱི་རྣམ་པ་ཐོན་ཡོད་ནའང༌། ཆུ་ཇི་ལྟར་ཆེ་ཡང་ཟམ་འོག་ཏུ་འགྲོ་
དགོས་ཞེས་པའི་བཤད་རྒྱུན་ཏན་ཏན་འདུག་ཅེས་བྲིས་ཡོད་པ་རེད། །
འདི་ནས་ང་ཚོས་འཛམ་གླིང་གི་བུད་མེད་རྣམས་ལ་གཅིག་མཐུན་གྱི་
- 74 ཁ་



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ལས་དབང་ཡོད་མྱོང་བ་ཤེས་ཐུབ། ཡིན་ནའང་། ད་ལྟ་གཞན་གྱི་སྔོན་
ཐོན་རྒྱལ་ཁབ་དག་ཏུ་བུད་མེད་རྣམས་ཀྱིས་རང་ཉིད་ཀྱི་མགོན་སྐྱབས་རང་
ཉིད་ཡིན་པར་གོ་བ་གསལ་བོར་ལོན་ཡོད་པར་མ་ཟད། དེ་བཞིན་ལམ་
ལྷོངས་ཀྱང་བྱུང་དང་འབྱུང་མུས་སུ་ཡོད་པ་རེད། །
མཐའ་དཔྱད།
སྲོལ་རྒྱུན་གྱི་འཆིང་ ཐག་སྲ་མོས་བུད་མེད་ཚོའི་བླ་སྲོག་དམ་ གྱིས་
བསྡམས་པར་བརྟེན། ཁོ་མོ་ཚོ་སྐྱེས་པའི་ཁེ་ཕན་གྱི་ཆེད་དུ་བཞེངས་སྐྲུན་
བྱས་པའི་སྲོལ་རྒྱུན་གང་དེའི་ གླུད་རྫས་སུ་གྱུར་ཡོད་པ་རེད། རྐྱེན་དེ་
དག་གཙོ་བྱས་ཐོག ཐ་ན། དེ་རིང་ཨ་རི་རྒྱལ་ཁབ་ཏུ་འཚོ་སྡོད་བྱས་
ཡོད་པའི་བོད་ཀྱི་བུད་མེད་ རེ་ གཉིས་ ཀྱིས་ ཀྱང་ ཨ་ རིའི་བུད་མེད་ ཀྱིས་་
མཐའ་གཅིག་ཏུ་རང་གི་ཁེ་དབང་དང་འདྲ་མཉམ་རྩོད་པའི་བྱ་སྤྱོད་དེར་
མོས་མཐུན་མེད་ཚུལ་སྟོན་པ་རེད། མ་ཟད། ང་རང་འཚོ་སྡོད་བྱེད་
སའི་གྲོང་ཁྱེར་འདི་ནའང་བུད་མེད་ལས་བྱེད་སྐོར་ཞིག་གིས་རང་ཉིད་སྐྱེས་
པ་ལས་ལས་སྡུག་པོ་བྱེད་མཁན་ཡིན་པ་ཁས་ལེན་བྱེད་བཞིན་དུ། ད་
དུང་འདི་ནི་ལས་དབང་རེད་ཟེར་ཞིང་། སྐོར་ཞིག་གིས། ཕོ་མཆོག་མོ་
དམན་གྱི་སྲོལ་ རྒྱུན་ ཐ་ ཤལ་འདི་ རང་ མི་ རིགས་ཀྱི་སྲོལ་ རྒྱུན་ ཡག་པོ་རུ་
བརྩིས་ནས་རྒྱུན་འཛིན་བྱས་ན་བཟང་རབས་ཡག་རབས་བརྗོད་པ་རེད།
ཕོ་མོའི་བར་འདྲ་མཉམ་ཁྱོན་ནས་མེད་པ་དང༌། སྐྱེས་པས་ཆུང་མར་
- 75 -
，



ཟ་མ་མོའི་སྐྱིད་སྡུག་གངས་མ་ཆར།
གང་འདོད་དུ་གཅར་རྡུང་བྱེད་པ། བུད་མེད་ཀྱི་ཁེ་དབང་ལ་ཁྱད་གསོད་
དང་མི་གཤིས་ལ་དམའ་འབེབ་བྱེད་པའི་སྲོལ་རྒྱུན་རིགས་ནི་ནམ་ཡང་སྐྱོན་
ལས་ཡོན་ཏན་ག་ལ་ཡིན། ཁོ་མོ་ཚོས་དེ་ལྟར་བསམ་དོན་ཡང་སྲོལ་རྒྱུན་
གྱི་བག་ཆགས་ཟབ་དྲགས་པས་འདྲ་མཉམ་གྱི་འདུ་ཤེས་ཤིག་སྐྱེ་མ་ཐུབ་
པའི་རྐྱེན་རེད། ཡིན་ནའང་། བདག་གི་སེམས་པར་འདྲ་མཉམ་གྱི་
འདུ་ཤེས་དེ་གདོད་མ་ནས་མིའི་རང་གཤིས་སུ་གྲུབ་ཡོད་པ་ཞིག་ཡིན་ཙང་།
གནས་སྐབས་སུ་བག་ལ་ཞ་ནའང་། ཡུན་གྱིས་ཡུན་གྱིས་རང་དབང་དང་
རང་བདེ། རང་གཙོ་རང་བདག་སོགས་རྩོད་ངེས་རེད། འུ་ཅག་བུད་
མེད་རྣམས་ལ་མིའི་རང་གཤིས་སུ་གྲུབ་པའི་རང་དབང་དེ་དག་ཀྱང་མི་
དགོས་ན། མིའི་མཚན་ཉིད་ཚང་མིན་ཡང་བརྗོད་ཁག་པོ་རེད། སྤྱིར་
མི་ཞིག་གི་བློ་སྒོ་ཕྱེ་ཡོད་མེད་དེ་མཐར་གཏུགས་ན། རང་ལ་རྩིས་ཐང་
ཡོད་མེད་དང༌། གཞན་ལ་བརྩི་འཇོག་བྱེད་མིན་ལས་ ཀྱང་ ཤེས་ཐུབ།
འདྲ་མཉམ་གྱི་འདུ་ཤེས་མེད་པ་ནི་འུ་ཅག་གི་ཡ་མ་གཟུགས་ཀྱི་སྲོལ་རྒྱུན་
རིག་གནས་ལ་ཐུག་འདུག་པ་ཞིག་རེད། ཅི་སྟེ་དེ་འདྲ་ཡིན་ནའང་། མི་
ཞིག་ཡིན་པའི་ཆ་ནས་རང་དབང་དང་འདྲ་མཉམ་རྩོད་རྒྱུ་ནི། རྒྱུན་ཤེས་
ཤིག་ཡིན་ན་འགྲིག འུ་ཅག་བུད་མེད་ཚོས་དེ་ལས་ལྡོག་སྟེ་རང་ལ་ཡོད་
རུང་བའི་ཁེ་དབང་དག་ཀྱང་བཏང་སྙོམས་སུ་འཇོག་པ་རེད། ཁེ་དང་
རྒྱལ་ཁ་གཞན་ལ་སྟེར་བ། གྱོང་དང་ཕམ་ཁ་རང་གིས་འཁུར་བའི་བྱ་
སྤྱོད་དེ་ནི། རང་གི་ཚེ་སྲོག་ལ་འགན་མ་ཁུར་བ་དང་། རང་གི་མི་ཚེའི་
- 76 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
རིན་ཐང་འདོན་པར་བཀག་རྒྱ་བྱས་པ་ཙམ་ལས་མ་འདས་སོ། །
བུད་ མེད་ དེ་ རིགས་ རིམ་ བཞིན་ རྗེས་ ནས་ རྗེས་ སུ་ ལུས་ ཁར།
བསམ་བློ་དང་རེ་སྙེག་གིས་ཀུན་ནས་སྟོང་བས་ཁྱོ་ག་དང་གཅིག་མཐུན་གྱི་
ལྟ་ཚུལ་ཡེ་ནས་མེད་འགྲོ་བ་རེད། མཐར་ཐུག་རང་གི་ཁྱོ་གས་ཀྱང་ཆུང་
མ་དང་བར་ཐག་རྒྱང་ནས་རྒྱང་དུ་བཀྱེད་ངེས་ལ། ཐ་ན་རང་གི་ཤ་ལས་
ཆད་པའི་བུ་ཕྲུག་དང་ཡང་འདྲ་མཉམ་གྱི་ཁ་བརྡ་དང་གྲོས་མོལ་ཙམ་ཡང་
བྱེད་ཁག་པར་གྱུར་ཏེ། རང་གིས་རང་ཉིད་མི་གྲལ་ནས་ཕུད་དེ་གྲོགས་
མེད་ཁེར་རྐྱང་དུ་གཏོང་ངེས་རེད། །
བདག་ གི་ཉམས་མྱོང་ལྟར་ན། རྒྱལ་ཁབ་དང་མི་རིགས། ཤ་
མདོག་བཅས་མི་འདྲ་བའི་སྐྱེས་པ་རྣམས་ལ་ཐུན་མོང་གི་འདྲ་ས་གཅིག་
ཡོད་པ་ནི། བུད་མེད་ཀྱིས་འདྲ་མཉམ་རྩོད་པར་ཁོ་པ་ཚོ་མགོ་ན་བ་དེ་
རེད། ཨ་རིའི་སྤྱི་ཚོགས་སུ་ཡང་དེ་འདྲའི་ལྟ་ཚུལ་ཞིག་ཆགས་ཡོད་པ་
རེད། འདྲ་མཉམ་གྱི་འདུ་ཤེས་དྲག་པའི་རང་རིགས་ཀྱི་བུད་མེད་ལས་
འདྲ་མཉམ་གྱི་འདུ་ཤེས་ཞན་པའི་གཞན་རིགས་ཀྱི་བུད་མེད་བཟའ་ཟླ་བྱེད་
པར་ཨ་རིའི་སྐྱེས་པ་ཚོའང་དགའ་བའི་ཚོད་རེད། གཞན་ད་དུང་ནུབ་
གླིང་རྒྱལ་ ཁབ་ཁ་ ཤས་སུ་རྟགས་མཚུངས་དགའ་རོགས་སྒྲིག་སྲོལ་དར་་་་
བའང་ཁོ་ཚོར་ཕོ་མོ་འདྲ་མཉམ་གྱི་འདུ་ཤེས་ཟབ་པས། སྐྱེ་ཁམས་འདྲ་
བ་གཉིས་མཉམ་དུ་འཚོ་བ་ཡིན་ན་རང་བཞིན་དུ་འདྲ་མཉམ་བྱུང་བ་ཡིན་
འདོད་པ་རེད་ཅེས་ཁོ་ཚོས་ཟེར།
- 77 -



ཟ་མ་མོའི་སྐྱིད་སྡུག་གངས་མ་ཆར།
------
བོད་མོ་ཞིག་བྱིས་པའི་ཕ་ལགས་དང་བཟའ་ཚང་ཐོར་ནས་ཨ་རིར་
སླེབས་རྗེས། ཨ་རིའི་མི་རྒྱུད་དཀར་པོའི་སྐྱེས་པ་ཞིག་དང་དགའ་རོགས་
བསྒྲིགས་པ་རེད། ཐེངས་ཤིག་མོ་རང་ཕྱི་གླིང་གི་སྐྱེས་པ་དེའི་ཨ་མ་དང་
ཕྲད་སྐབས་ཁོ་མོས་མོ་ལ་ཧང་སང་བའི་གཏམ་ཞིག་བཤད་པ་འདི་ལྟ་ སྟེ།
མོས། རང་གི་བུས་གཡོག་མོ་ཞིག་བཙལ་བ་ཁོ་ནའི་ཆེད། ཤ་མདོག་མི་
གཅིག་པའི་བོད་མོར་དགའ་རོགས་བསྒྲིགས་པར་ང་མི་དགའ་ཟེར།
གནས་ཚུལ་འདིར་བལྟས་ན། ཕྱི་གླིང་པའི་ཨ་མ་དེ་མི་བདེན་དྲང་
སྐྱོང་མཁན་ཞིག་ཡིན་པ་ཤེས་ལ། མོའི་བསམ་ཚུལ་ལས་ཕྱི་གླིང་པའི་རིག་
གནས་ ཀྱི་ རིན་ ཐང་ ལྟ་ ཚུལ་ གྱི་ ཟུར་ ཞིག་ ཀྱང་ ངང་ གིས་ མཐོང་ ཡོང་།
སྐྱེས་པ་ཚོ་དེ་ལྟར་འགྱུར་བའི་རྒྱུ་རྐྱེན། ཕོ་དབང་རིང་ལུགས་ཀྱི་རང་
ཉིད་ལྟེ་བར་འཛིན་པའི་སྲོལ་རྒྱུན་གྱི་ལྟ་བ་དེས་བསྐྱེད་པ་རེད།
དེ་ཡང་མཐར་གཏུགས་ན། མིའི་རིགས་དར་བའི་འབྱུང་ཁུངས་
ལ་འབྲེལ་བ་དམ་པོ་འདུག་སྙམ། སྐྱེས་པ་རྣམས་སྐྱེ་ཁམས་དང༌། རང༌
གཤིས། ལུས་ སྟོབས་དང་སྤོབས་པ་སོགས་ཕྱོགས་གང་ཅིའི་ཐད་ནས་
སྐབས་དེའི་ཁོར་ཡུག་རྩུབ་པོ་དེར་འཚམ་པར་མ་ཟད། ཁྱོད་ཤི་ང་གསོན་
གྱི་འགྲན་སེམས་ཀྱི་རང་གཤིས་ལྡན་པ་ཞིག་ཡིན་ཙང་། རི་དང་ཕྱི་རོལ་
ལ་སོང་ནས་འཐབ་འཛིང་བྱེད་པ་དང་རི་དྭགས་རྔོན་པ། འཕྲོག་བཅོམ་
ལ་སོགས་པའི་ཁ་ཟས་བཙལ་འཚོལ་གྱི་ལས་ལ་ཞུགས་ནས་ཁྱིམ་མིའི་འཚོ་
ཐབས་སྦྱོར་བ། བུད་མེད་ནི་དེ་ལས་ལྡོག་སྟེ། བྱམས་སེམས་ཀྱི་རྣམ་
– 78



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
པས་ཁེངས་ཤིང༌། ཕྲུ་གུ་དང་ཁྱིམ་གཞིས་ཀྱི་འདུ་ཤེས་དྲག་པ། ལས་
ཞིབ་མོའི་རིགས་ལ་མཁས་པ། གདུག་རྩུབ་དང་དམར་གསོད་ཀྱི་ལས་ལ་
མི་དགའ་བ། རང་གི་མིག་མདུན་གྱི་འཚོ་བ་བདེ་སྐྱིད་དུ་སྒོམ་པ། སྒེར་
སེམས་ལས་གཞན་སེམས་ཆེ་བ་སོགས་ཡིན་ཕྱིར། གདུག་རྩུབ་ཀྱི་ལས་ཀ་
དེ་ཁོ་མོ་ཚོའི་གཤིས་ ཀ་དང་མི་མཐུན་པ་ རེད། དེ་བཞིན་ སྐྱེས་ པ་ ཕོ་
རྣམས་རི་དང་ཟ་མ་མོ་རྣམས་ཁྱིམ་དུ་སྡོད་པའི་སྲོལ་ཆགས་པར་མ་ཟད།
ཡུན་གྱིས་ཡུན་གྱིས་རི་ལ་འགྲོ་མཁན་གྱི་ལས་ཀ་ཁྱད་འཕགས་ཅན་དང་།
ཁྱིམ་སྐྱོང་མཁན་གྱི་ལས་ཀ་རིན་མེད་དུ་བརྩིས་པ་རེད།
དུས་ཀྱི་ལོ་ཟླ་ངང་གིས་འདས་ནས་གདུག་རྩུབ་ཁོར་ཡུག་ཁྲོད་ཁྱོད་ཤི་
ང་ གསོན་ གྱི་ གདོད་ མའི་ གནས་ སྟངས་ ལ་ ཁད་ ཀྱིས་ འགྱུར་ བ་ བྱུང༌ སྟེ།
རིམ་བཞིན་རོང་འབྲོག་འཚོ་བའི་ཐོན་སྐྱེད་ཀྱི་དཔལ་ཡོན་དར་ནས་རང་ཁ་
རང་གསོའི་འཚོ་བའི་འགྲོ་ སྟངས་ཀྱི་མགོ་བརྩམས་པ་རེད། དེ་དང་་་་
འབྲེལ་ནས་བུད་མེད་རྣམས་ཁྱིམ་སྐྱོང་བྱིས་སྙོར་གྱི་ལས་ཀ་ལས་བརྒལ་ཏེ་
ཕྱུགས་འཚོ་ཞིང་འདེབས་ཀྱི་ལས་ལ་ཞུགས་དགོས་པར་མ་ཟད། ལས་ཀ་
དེའི་བརྒྱ་ཆའི་དྲུག་ཅུ་ཡན་ཆད་བུད་མེད་ཀྱིས་བྱེད་དགོས་བྱུང་། འདྲ་
མཉམ་མེད་པའི་ལས་བགོས་དེར་ཡིད་འཐད་མེད་ནའང་སྐྱེ་ཁམས་ཀྱི་
དབང་གིས་བུད་མེད་རྣམས་སྐྱེས་པའི་ངག་བཀོད་ལས་འདའ་མ་ཐུབ་པ་
རེད། །
དེ་ལྟ་ཡིན་ནའང་། བུད་མེད་རྣམས་ལ་ཁྱིམ་འཁོས་འདུ་འགོད་ལ་
- 79 -



ཟ་མ་མོའི་སྐྱིད་སྡུག་གངས་མ་ཆར།
ཐེ་ཇུས་ཀྱི་དབང་ཆ་ཡེ་ནས་མེད་ཅིང༌། ལས་བགོས་དེར་ཡིད་མི་ཚིམ་
པའི་རྣམ་འགྱུར་སྟོན་པའི་དབང་ཆ་ཡང་ཡོད་པ་མ་རེད། སྐྱེས་པ་ཚོས་
རང་གི་ཁེ་ཕན་ལ་དམིགས་ནས་སྤེལ་ཟིན་པའི་སྲོལ་རྒྱུན་དེ་གཏོར་ཞིག་ཏུ་
བཏང་ན་བློ་བདེ་པོ་ཡོང་མི་སྲིད་པ་རེད། མི་སུ་ཡིན་རུང་ཁེ་བཟང་རག་
པར་གོམས་ལོབས་སུ་སོང་དྲགས་པ་ཞིག་ཡིན་ཚེ། ཁེ་ཕན་ལ་ཕོག་ཐུག་
བཟོས་ཏེ་ལམ་བུ་དེར་བསྒྱུར་བཅོས་བྱེད་དགོས་ཟེར་ན། མི་དགའ་བ་ད་
ལྟའི་སྤྱི་ཚོགས་ཀྱི་གནས་ཚུལ་དངོས་ལས་ཤེས་པ་ལྟ་བུ་རེད། དཔེར་ན།
གྲོང་ཁྱེར་བོད་མིའི་ཁྱིམ་ཚང་མང་ཆེ་ཤོས་སུའང་། ཆུང་མ་རྣམས་ཀྱིས་
ཁྱོ་གར་ཟས་གཡོ་ཇ་འདྲེན་ལྭ་བཀྲུ་འཚེམ་བཟོ་སོགས་བྱེད་པ་ནི་འོས་་་་
འཚམ་ནང་གི་ཡང་འཚམ་དུ་བརྩི་ཞིང་། ཡང་ཁྱོ་གས་ཆུང་མར་ཟས་
གཡོ་ཇ་འདྲེན་བྱེད་པ་ནི་ཧ་ ཅང་རྒྱུན་ ལྡན་ མིན་ པའི་ཚུལ་དུ་བརྩི་ ཐོག
ཁྱོ་ག་དེ་འཕྱ་སྨོད་བྱེད་ཡུལ་དུའང་འགྱུར་ངེས་རེད། །
གདོད་མའི་དུས་སུ། ཕོ་མོའི་རིན་ཐང་འཇལ་བྱེད་གཙོ་བོ་སྐྱེ་་
ཁམས་ཀྱི་ལུས་ཤུགས་དང་དཔའ་སྤོབས་ཀྱི་དྲག་ཞན་སོགས་ལ་ལྟོས་ནས་
བཤད་པ་རེད་འདོད། དེ་ཡང་དང་ ཐོག་ གི་ སྤྱི་ཚོགས་དང་ ཁོར་ཡུག
འཚོ་བའི་དགོས་མཁོ་ལ་དམིགས་པ་ཡིན་སྲིད་ཀྱང༌། དེང་སྐབས་གདོད་
མའི་གནས་སྟངས་དེ་རྩ་བ་ནས་འགྱུར་ཏེ། སོ་སོའི་བློ་རིག་དང་ཀླད་
ཤུགས་ལ་བརྟེན་ནས་འཚོ་བ་རོལ་དགོས་པ་རེད། དེར་མ་ཟད་བུད་མེད་
ཀྱི་རིག་པ་སྐྱེས་པ་ལས་ཞན་པ་ཚན་རིག་གིས་ཀྱང་བདེན་དཔང་བྱས་མེད་
- 80 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
པ་རེད། །
ཡིན་ཀྱང་འུ་ཅག་བུད་མེད་རྣམས་ལ་ཐོག་མའི་མིང་འདོགས་དུས་
ནས་རྟེན་འབྲེལ་གྱི་མགོ་མ་བསློགས་འདུག་པ་རེད། དེ་ལ་སྐུ་ཞབས་བོ་
ཐར་བཀྲ་ཤིས་ཆོས་འཕེལ་ལགས་ཀྱི་བརྩམས་ཆོས་ལས། མིང་བརྡ་ཐ་
སྙད་ཕྱོགས་ལ་དཔྱོད་ན། བུད་མེད་ཟེར་བ་ནི་སྐྱེས་པའི་གོང་ལ་བུད་
མེད་པའམ་མཆོག་གྱུར་འཕགས་པ་རྣམས་བུད་དུ་མེད་པས་བུད་མེད་ཟེར་
བའི་སྒྲ་བཤད་འདུག སྒྲ་དེ་ནི་བུད་མེད་རིགས་ལ་ཉེས་པ་ཀུན་གྱི་གནས་
སུ་གཟིགས་པའི་ཆོས་པ་རྣལ་མ་ཞིག་གིས་བཤད་པ་སྲིད་དེ། དོན་དུ་ཕོ་
མོ་གཉིས་འདྲ་མཉམ་མིན་པའི་དགོངས་བཞེས་མཚོན་ཡོད། ཡང་ལ་
ལས་སྐྱེས་དམན་ཞེས་སྐྱེ་བ་ལེན་པའི་མི་རྣམས་ལས་ཆེས་དམན་ཤོས་དང་
ངན་ཤོས་སུ་བཤད་ཡོད་ཅེས་བརྗོད་འདུག གཞན་ད་དུང་ཚ་བ་མདའ་
སྨྱུག་ལགས་ཀྱི་ཟིན་བྲིས་ལས། ང་ཚོས་སྐྱེས་པ་བརྒྱ་ཡི་ནང་ནས་དགུ་
བཅུ་གོ་དགུ་ལྷ་ཕོ་དང་། གཅིག་འདྲེ་ཕོ། བུད་མེད་བརྒྱ་ཡི་ནང་ནས་
གཅིག་ཁོ་ན་ལྷ་མོ་དང༌། དགུ་བཅུ་གོ་དགུ་པོ་ཡོད་ཚད་འདྲེ་མོ་རེད་ཅེས་
བཤད་སྲོལ་ཡོད་ཅེས་བྲིས་འདུག
སྲོལ་རྒྱུན་གྱི་བག་ཆགས་ངན་པ་འདི་དག་གི་དབང་གིས་དེང་སྐབས་
ད་དུང་བུད་མེད་རྣམས་ལྟོས་བཅས་ཀྱིས་སྐྱེས་པ་ལས་སློབ་གསོ་ཐོབ་པའི་
གྲངས་ཀ་ཉུང་ཞིང་། སློབ་གསོ་ཐོབ་པའི་རིམ་ཚད་དམའ་ཐོག བུད་
མེད་ཀྱི་རྩིས་ཐང་ལ་ཁྱད་གསོད་དང་མི་གཤིས་ལ་རྡོག་བརྫིས་བྱེད་པའི་
-- 81 -



ཟ་མ་མོའི་སྐྱིད་སྡུག་གངས་མ་ཆར།
，
གདོད་ མའི་ སྲོལ་ རྒྱུན་ གྱི་ རིན་ ཐང་ ལྟ་ ཚུལ་ རྒྱུན་ སྐྱོང་ གི་ ཡོད་ པ་ རེད།
རྐྱེན་དེ་དག་གཙོ་བྱས་ནས། སྤྱི་ཚོགས་ཡོངས་སུ་རྩིས་ཐང་ཅན་དང་རང་
གཤིས་ལྡན་པའི་བུད་མེད་ཤེས་ཡོན་ཅན་ཧ་ཅང་དཀོན་པོར་སྣང་།
དེ་ལས་སྤྱི་ཚོགས་ཧྲིལ་པོས་བུད་མེད་ཀྱི་རྟོགས་པ་སད་པར་འབོད་
སྐུལ་བཏང་སྟེ། བུད་མེད་རྣམས་ཀྱི་བག་ཉལ་གྱི་ནུས་པ་འདོན་པར་
བཅུག་ན། འུ་ཅག་གི་སྤྱི་ཚོགས་སུ་ཡང་བུད་མེད་རང་གི་མཐོང་སྣེ་ལྟར་
བྲིས་པའི་བརྩམས་ཆོས་མང་པོ་འབྱུང་ཐུབ་ལ། དེ་ལྟ་ཡིན་ཚེ། སྐྱེས་པ་
རྩོམ་པ་པོའི་ཕྱོགས་ཞེན་དང་སྡང་སེམས་མེད་པར། ཁོ་མོ་ཚོའི་སེམས་
ཁམས་ངོ་མ་དང་ཚོར་པ་དངོས་མ། རིན་ཐང་ལྟ་ཚུལ་རྣལ་མ། བརྩེ་
དུང་ལ་བཅངས་པའི་འདུན་མ་སོགས་ནང་སེམས་ཀྱི་འཇིག་རྟེན་གསོན་པོ་
ཞིག་རྗེན་པར་མཐོང་ཐུབ་ཅིང་། ཞོར་དུ། ལོ་རྒྱུས་སུ་བུད་མེད་རྣམས་
འདོད་ཆགས་དང་ཞེ་ སྡང་། གདུག་རྩུབ་དང༌ ཕྲག་དོག གཡོ་སྒྱུ་་་
སོགས་ཀྱི་ཕུང་པོ་རུ་འདོད་པའི་ལྟ་ཚུལ་ཕྱོགས་ལྷུང་ཅན་དེར་ཡང་ངམ་
ངམ་ཤུགས་ཀྱིས་འགྱུར་བ་ཐེབས་ངེས་ཏེ། གཞན་དེ་ལས་ཀྱང་ཁྱད་
འཕགས་ལྡན་པ་ནི། ཁོ་མོ་ཚོར་གཏོང་ཕོད་ཀྱི་སྤོབས་པ་དང་བྱམས་
སེམས་ ཀྱི་ སྙིང༌ རྗེ། སྤྱང་གྲུང་ གི་ བློ་ རིག སྒྱུ་ རྩལ་ གྱི་ མྱོང་ རྟོགས།
རུང་བསྟུན་དང་ཞིབ་མོའི་རིགས་ལ་འབྱོངས་པ། ངང་རྒྱུད་རིང་ཞིང་
སྡུག་རུས་ཆེ་བ་སོགས་ཡིན། དེ་མིན། འཁོར་བ་བྱམས་དང་བློ་རིག་
གིས་སྐྱོང་ཞིང་། ཡོད་ཚད་ཐལ་དང་རྡུལ་དུ་མི་གཏོང་བའང་ཁོ་མོ་ཚོའི་
82 -



--
-
-
བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
གཤིས་ཀ་ཡིན་ནོ། ། གཏེར་ཁུངས་ལེགས་པོ་འདི་འདྲ་ཞིག་སྔོག་འདོན་མ་
བྱས་པར་ཆུད་ཟོས་དང་རུལ་མྱགས་སུ་བཏང་ན་ནི། མི་རིགས་ཀྱི་གྱོང་
གུན་དང་སྐྱེས་པ་ཚོའི་མཚང་སྐྱོན་དུ་འགྲོ་བ་མ་རེད་དམ། །
དེ་རིང་སྲོལ་རྒྱུན་གྱི་ཆུ་རྒྱུན་རིང་མོའི་ཆུ་རྔ་བཞུར་ཏེ་ཏག་ཏག་གྲོང་
ཁྱེར་གྱི་ནང་ཚང་དུ་ལྷགས་འདུག བུད་མེད་རྣམས་ཀྱིས་ཕྱི་ཡི་གཞུང་
ལས་ནས་ནང་གི་ཁྱིམ་ལས་དང་། བྱིས་སྙོར་ཟས་གཡོ་སོགས་ཀྱི་ལས་ཀ་
མང་ཆེ་ཤོས་བྱེད་གི་ཡོད་པ་རེད། ལར་ཁོར་ཡུག་རྩུབ་པོའི་ཁྲོད་ཀྱི་ཁྱོད་
ཤི་ང་གསོན་གྱི་དམར་འཛིང་དང་གདོད་མའི་འཚོ་ཐབས་སྦྱོར་སྟངས་ཀྱི་
སྲོལ་སྔ་མོ་ནས་མཇུག་རྫོགས་ཏེ། གཞི་ཁྱོན་ཆུང་དུ་ཕྱིན་ནས་ནང་ཚང་
གྲུ་བཞིའི་ཁྱིམ་ལས་ཙམ་ལས་ལྷག་མེད། ལོ་ཁ་ཤས་ཀྱི་སྔོན་ལ་སྐྱེས་པ་
རྣམས་ཀྱིས་གྲོ་ཕྱེ་དང་འབྲས། རྡོ་སོལ། སོལ་རླངས་ཀྱི་ལྕགས་ཟོ་་
སོགས་འཁུར་སྐྱེལ་གྱི་ཤེད་ཤུགས་ངལ་རྩོལ་ཉུང་ཙམ་བྱེད་དགོས་ནའང༌།
དུས་ད་ལྟ་ལས་དེ་དག་ཀྱང་བྱེད་མི་དགོས་པར་ནང་ཚང་གི་ཤེད་ཤུགས་
ལས་ཀ་རྣམས་ཕལ་ཆེར་མཇུག་རྫོགས་གྲབས་འདུག ཤུལ་དུ་ལུས་པ་ནི་
ནམ་ཡང་རྫོགས་རྒྱུ་མེད་ཅིང་ཉིན་མཚན་བར་མེད་དུ་ལས་ཀྱང་འབྲས་བུ་
མཐོང་རྒྱུ་མེད་པའི་ཉི་མ་རེའི་ཟས་གཡོ་དཀར་བཀྲུ་དང་བྱིས་པ་བདག་
སྐྱོང༌། ཁང་པ་གཙང་སྦྲ། ཁྱིམ་ཚང་གི་འདུ་འགོད་དང་བཟའ་ཚོད་ཉོ་
སྒྲུབ་སོགས་ཀྱི་ཁྱིམ་ལས་ཙག་ཙིག་རྐྱང་རེད། དེ་ལྟ་ཡིན་ནའང་སྐྱེས་པ་
མང་ ཤོས་ ཤིག་གིས་ཁྱིམ་ལས་ ཐམས་ ཅད་བུད་མེད་ཁོ་ནའི་ལས་ ཀ་རུ་་
- 83 -



ཟ་མ་མོའི་སྐྱིད་སྡུག་གངས་མ་ཆར།
བསམ་ནས་གཡོལ་ཐབས་བྱེད་ཀྱིན་འདུག་པ་རེད། རྒྱ་ནག་གི་མཁས་པ་
ལི་དབྱིན་ཧོ@ཡིས་ཞིབ་འཇུག་བྱས་པ་ལྟར་ན། སྔོན་ཆད་རྒྱ་ནག་གི་སྤྱི་
ཚོགས་སུའང་ནང་ཚང་གི་ལས་ཀ་བགོ་བཤའ་བྱས་པ་ཕོ་མོ་འདྲ་མཉམ་
མིན་ཐོག ནང་ཚང་གི་ལས་ཀ་གཉེར་བཞིན་པའི་བུད་མེད་སྐོར་ཞིག་
ཕོགས་དམའ་བས་དཔལ་འབྱོར་ཐད་ཁེར་ཚུགས་ཡོང་ཐུབ་མེད་ལ། དེ་
ཡང་བུད་མེད་རྣམས་གཞན་དབང་དུ་ཚུད་པའི་རྐྱེན་གཅིག་ཡིན་པར་་་་
བཤད། ཡིན་ནའང་ཉེ་བའི་ལོ་འགའི་སྔོན་དུ་མོས་པེ་ཅིང་གྲོང་ཁྱེར་དུ་
ཕོ་མོའི་ཁྱིམ་ལས་བྱེད་པའི་བསྡུར་ཚད་ལ་རྟོག་དཔྱོད་བྱས་པ་ན། གོང་
གི་གནས་ཚུལ་ལ་འགྱུར་ལྡོག་བྱུང་སྟེ། ནང་ཚང་དུ་ཁྱིམ་ལས་བྱེད་པའི་
སྐྱེས་པའི་གྲངས་ཀ་བརྒྱ་ཆའི་བཞི་བཅུ་ལ་སླེབས་འདུག་པ་དང་། བུད་
མེད་རྣམས་ཀྱང་སྐྱེས་པ་བཞིན་ ཕྱི་རོལ་གྱི་ལས་ ཀར་ཞུགས་ཤིང་འབྲས་
བུའང་མི་དམན་པ་ཐོབ་དང་འཐོབ་མུས་སུ་ཡོད་པ་རེད་ཟེར། འོན་ཀྱང་
ང་ཚོའི་སྤྱི་ཚོགས་ནང་དེང་སྐབས་ད་དུང་བུད་མེད་རྣམས་ཀྱིས་ལས་ཀ་
འདྲ་མཉམ་དང་ཐོབ་ཐང་འདྲ་མཉམ་བསམ་བློ་འདྲ་མཉམ་ཡོང་དགོས་
ཚུལ་གླེང་སྐབས་ཁོ་པ་ཚོ་མགོ་ན་བ་རེད། བུད་མེད་རྟོགས་པ་སད་ཅིང་
འདྲ་མཉམ་གླེང་མཁན་དག་དང་བཤོལ་ཆེད། ཡོན་ཏན་པའི་སྡེའི་སྐྱེས་
པ་ཁ་ ཤས་ཤིག་གིས་ཀྱང་སློབ་གསོ་ཐོབ་མྱོང་མེད་པའི་ཞིང་འབྲོག་བུད་
@ ལི་དབྱིན་ཧོ།（**#/,1952=)ཀྲུང་གོའི་འདོད་པ་རིག་པའི་ཆེད་མཁས།
ཀྱི་འདོད་པ་དང་བརྩེ་བ»སོགས་འདུག
བརྩམས་ཆོས《རྒྱ་ནག་བུད་མེད་
-
84 ——



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
མེད་ཆུང་མར་བསུ་འདོད་ཀྱི་བསམ་ཚུལ་སྨྲ་བ་ཐོས་མྱོང་། དེའང་མཐར་
གཏུགས་ན། ཤུ་ལ་གཅེས་པ་མ་ཡིན་པར་རྭ་ལ་གཅེས་པའི་དཔེ་བཞིན་
འཛམ་གླིང་སྐྱེས་པའི་གཅིག་མཐུན་གྱི་ནད་རིགས་ཤིག་རེད་འདོད། མ་
ཟད། བོད་པའི་སྐྱེས་པ་ལ་ལས་རང་གི་ཆུང་མར་མཐོང་རྒྱ་དང་ཤེས་རྒྱ་
ཇེ་ཆེར་སོང་བའི་ཉིན་མོ་ནི་རང་ཉིད་སྐབས་སུ་ལྷུང་བའི་ཉིན་མོ་རུ་རྩི་ཡི་
ཡོད་པ་རེད། །
ཨ་རི་ན་ཡོད་དུས། ལྕགས་མོ་ལགས་ཀྱིས་སྐད་ཆ་ཞིག་བཤད་པ་
དངོས་གནས་རེད། མོས་དེང་སྐབས་བོད་མིའི་སྤྱི་ཚོགས་སྟེང་བུད་མེད་
ཅིག་ རྩོམ་འབྲིའི་ལས་སུ་ཞུགས་དགོས་ན་དེ་ནི་ཁོ་མོ་ཚོའི་ལས་རིགས་་་
གསུམ་པ་རུ་འགྱུར་དགོས། བོད་མོ་རྩོམ་ལ་འཇུག་མཁན་མང་པོ་མེད་
པའི་རྐྱེན་གཅིག་དེ་རེད་ཟེར། བུ་མོ་ཁ་ཤས་ཤིག་སློབ་གྲྭ་ན་ཡོད་དུས་
སྦྱངས་འབྲས་ཧ་ཅང་ལེགས་པོ་འདུག ཡིན་ནའང་། སྤྱི་ཚོགས་སུ་
ཞུགས་ཏེ་གཉེན་སྒྲིག་ཆང་ས་བརྒྱབ་རྗེས། བུ་མོ་དེ་ཚོ་ཁད་ཀྱིས་བསམ་
བློ་དང་རེ་སྙེག་སོགས་ཕྱོགས་གང་ཅིའི་ཐད་ནས་ལྟོས་བཅས་ཀྱིས་སྔོན་ཆད་
དང་བསྡུར་ན་རྗེས་ལུས་ཐེབས་ཀྱིན་ཡོད་པའང་གཙོ་བོ་ཁོ་མོས་བཤད་པ་
དེར་འབྲེལ་བ་མི་འདུག་གམ་སྙམ། བུད་མེད་དང་འབྲེལ་ཡོད་ཀྱི་གནད་
དོན་གང་རིགས་ལ་བསམ་བློ་ཞིབ་ཕྲ་ཞིག་གཏོང་དུས། སྤྱི་ཚོགས་ཐོག་
བྱུང་དང་འབྱུང་མུས་སུ་མཆིས་པའི་སྐྱོ་གར་འདི་དག་ཁོ་མོ་ཚོ་གཅིག་པུ་
ལན་པའི་མཇུག་འབྲས་ཤིག་མིན་པར། བུད་མེད་རྣམས་བཙན་གྱིས་དེ་
- 85 -



ཟ་མ་མོའི་སྐྱིད་སྡུག་གངས་མ་ཆར།
རིང་གི་ལམ་བུ་འདིར་འདེད་མཁན། འུ་ཅག་གི་ཕ་མེས་ཡང་མེས་ནས་
དར་ཡོང་བའི་སྲོལ་ངན་ཏེ་ཕོ་མཆོག་མོ་དམན་གྱི་འདུ་ཤེས་དེར་འབྲེལ་བ་
དམ་པོ་ཡོད་པས་ན། དུས་རབས་གསར་པའི་ན་གཞོན་རྣམས་ཀྱིས་སྲོལ་
རྒྱུན་གྱི་ལྟ་བ་ལས་བརྒལ་ཏེ་བསམ་གཞིག་གསར་པ་དང་མཐོང་སྣེ་མི་འདྲ་
བའི་ སྟེང་ བསམ་ བློ་ རེ་ གཏོང་ དགོས་ ཚོད་ རེད། གང་ ཡིན་ ཟེར་ ན།
སྣང་ཚུལ་མི་ལེགས་པ་འདི་བསྒྱུར་ཚེ་བུད་མེད་གཅིག་པུའི་ལས་དབང་ཙམ་
མ་ཡིན་པར། མི་རིགས་སྤྱི་ལ་ཕན་པའི་སྨན་དུ་འགྲོ་ངེས་རེད་སྙམ།
གཟའ་སྔོན་མའི་ནང་ཨ་རི་ནས་ཡོང་བའི་མི་རྒྱུད་དཀར་པོའི་བུ་མོ་
ཞིག་དང་ཁ་བརྡ་བྱེད་སྐབས། ངས་མོ་ལ་ཁྱེད་རང་སྔོན་ཐོན་མི་རིགས་
ཀྱི་འདྲ་མཉམ་འདུ་ཤེས་ནང་སློབ་གསོ་མྱངས་མཁན་ཞིག་ཡིན་པའི་ཆ་ནས།
རང་གི་མི་ཚེའི་ལམ་བུའི་ཁྲོད་སྐྱེས་པ་དང་མི་འདྲ་བའི་བཀག་རྒྱ་ཐེབས་
མྱོང་མིན་དྲིས་པ་ན། མོས་བཤད་དོན། ཁོ་མོའི་ཨ་མ་ཡང་བུད་མེད་ཀྱི་
ཁེ་དབང་རྩོད་དགའ་བ་ཞིག་ཡིན་གཤིས། ཆུང་དུས་ཨ་མའི་ཁ་ཏ་བསླབ་
བྱ་རྣམས་ཀྱིས་མོ་ལ་མི་མངོན་པའི་ཡིད་ཆེས་བརྟན་པོ་བྱིན་མྱོང་། སྤྱི་
ཚོགས་སྟེང་སྲོལ་རྒྱུན་གྱི་རྗེས་ཤུལ་ཉུང་ཙམ་མཐོང་རྒྱུ་ཡོད་ཅིང་། སྐྱེས་
པ་རྣམས་ལའང་ང་རྒྱལ་ཏོག་ཙམ་ཡོད་པ་བསྙོན་དུ་མེད་ནའང༌། ཁྱིམ་
མི་དང་སློབ་གྲྭའི་སློབ་གསོ་དེ་ལ་ཕན་ཆ་ཆེན་པོ་འདུག དེར་མ་ཟད་ཨ་
མས་རྟག་ཏུ་བུད་མེད་སྐྱེས་ པ་ ལས་ ཡོན་ཏན་མང་ཚུལ་བརྗོད་པ་དང༌།
གལ་ཏེ་ ཨ་ རི་ རྒྱལ་ ཁབ་འདི་སྐྱོང་མཁན་ ཡང་བུད་མེད་དག་ཡིན་རྒྱུ་ན།
ད་ལྟའི་གནས་སྟངས་ལས་ཡག་པོ་ཡིན་གྱི་རེད། མ་མཐའ་ཡང་རྒྱལ་ཁབ་
- 86 -



བུད་མེད་དང་འབྲེལ་ཡོད་ཀྱི་སྣང་ཚུལ་ཁ་ཤས།
ཀྱི་འགྲོ་སྒོ་ཇེ་ཉུང་དུ་འགྲོ་ངེས། རྒྱུ་མཚན་བུད་མེད་རྣམས་དགོས་མེད་
ཀྱི་འཛད་སྤྱོད་དང་གདུག་རྩུབ་ཀྱི་འཐབ་འཁྲུག་ལ་མི་དགའ་བ་རེད་ཟེར།
ཨ་མའི་སྐད་ཆ་དེ་དག་གིས་མོ་རང་ཡིད་ཆེས་དང་རང་རློམ་གྱིས་ཁེངས་
འདུག ཁོ་མོའི་རྨི་ལམ་ནི་མ་འོངས་པར་རྒྱལ་སྲིད་བློན་ཆེན་བྱེད་རྒྱུ་དེ་
རེད། ད་ལྟ་མོ་རང་ལ་འབུམ་རམས་པ་དང་རབ་འབྱམས་པའི་ཐོབ་ཐང་
ཡོད་ ཐོག ཡང་བསྐྱར་འབུམ་རམས་པའི་ཐོབ་ཐང་གཞན་ཞིག་ལེན་
པར་གྲ་སྒྲིག་བྱེད་གི་འདུག བསླབ་གནས་ཐོབ་ཐང་དུ་མ་ལེན་རྒྱུ་དེ་རྒྱལ་
སྲིད་བློན་ཆེན་ལ་འགྲན་རྩོད་བྱེད་པའི་ཐོག་མའི་རྨང་གཞི་རེད་ཟེར། །
ཕོ་མོ་འདྲ་མཉམ་གྱི་རིག་གནས་ཁོར་ཡུག་ལས་འཚར་བའི་བུ་མོ་ཞིག་
གི་རང་རྩིས་དང་ རང་རློམ། ཡིད་ཆེས། ཧམ་སེམས་ལས། བུད་
མེད་ལའང་རེ་སྙེག་དང་རྨི་ལམ་གང་འདོད་དུ་ཡོད་ཆོག་ཆོག་ཡིན་པ་ཤེས་
པར་མ་ཟད། རང་གི་རེ་སྙེག་གི་སླད་དུ་འབད་དེ་འབུངས་ན་ཡོད་ཚད་
ཇི་བཞིན་ལེགས་འགྲུབ་ཀྱང་འབྱུང་ཐུབ་ངེས་རེད། །
སྐྱེ་ཁམས་ ཀྱི་ སྟེང་ནས་ ཚང་ མ་ བུད་ མེད་ཡིན་ པ་ ཆ་ འདྲ་ ནའང་།
ཕོ་མོ་འདྲ་མཉམ་གྱི་རིག་གནས་འོག་འཚར་བའི་ཁོ་མོ་ཚོ་རང་རློམ་དང་
ཡིད་ཆེས་ཀྱིས་ཕྱུག་ལ། ཕོ་མཆོག་མོ་དམན་གྱི་སྲོལ་རྒྱུན་འོག་འཚར་བའི་
བུད་མེད་རྣམས་དུས་ནམ་ཡང་རང་རློམ་དང་ཡིད་ཆེས་ཀྱིས་དབུལ་བ་རེད།
དེ་ནི་རིག་གནས་གཉིས་ཀྱིས་བསྐྱེད་པའི་འབྲས་བུ་མིན་ན་ཅི།
2006-2007ལོའི་བར་བྲིས་པ་ཡིན། །
= 87 -



ཟ་མ་མོའི་སྐྱིད་སྡུག་གངས་མ་ཆར།
བུད་མེད་ཀྱི་གཉའ་བཅག་པའི་མཐའ་འབྲས།
ཟི་ལིང་ནས་ལམ་ལ་ཆས་ཏེ་མིག་གི་དབང་པོས་ གྲོང་ཚོ་ཐར་ཐོར་
དང་ལྗོན་ཤིང་སྟུག་པོ། གྲོ་ནས་སྲན་ལོག་སོགས་ཀྱི་ལོ་ཏོག་སྨིན་པའི་
འབྲས་བུ་དང་། ལུང་དང་ཤུར་ན་རྩྭ་དང་རྩི་ཤིང་དོ་མི་མཉམ་པར་སྐྱེས་
པའི་ཡུལ་ལྗོངས། ད་དུང་བྱ་བྱིའུ་འབའ་འབུས་རང་བྱུང་ཁམས་ཆེན་
མོའི་པང་ལ་ལོག་པར་བསུ་བ་བྱེད་པ་དང་མཚུངས་པའི་གསུང་སྐད་ལ་
རོལ་བཞིན་ཁམས་གཡེང་བག་ལྷོད་ངང་ཆུ་ཚོད་གཉིས་ལྷག་ལ་སོང་རྗེས།
སྒོ་མེ་ལ་བརྒྱབ་ནས་དཀར་བརྗིད་ལུང་པའི་རི་སྐེད་ཀྱི་རླངས་འཁོར་བཀྲུ་
ས་ཞིག་ལ་སླེབས། དེ་རུ་ཁ་ལོ་པས་འགྲུལ་པ་རྣམས་ཐང་ལ་འབབ་ཏུ་
བཅུག་སྟེ་རླངས་འཁོར་བཀྲུ་རྩིས་བྱས་པ་ན། ཆུ་ལྷམ་ཡུ་རིང་གྱོན་ཞིང་
ལག་ལ་འཁྲུད་རས་ཐོགས་པ། བལྟས་ཚོད་དུ་ལོ་སུམ་ཅུ་ལྷག་ལ་སོན་
པའི་བོད་མོ་གཉིས་ཡོང་ནས་རླངས་འཁོར་བཀྲུ་འགོ་བརྩམས། ཁོ་མོ་
གཉིས་ཀྱིས་ཐོག་མར་ཆུ་སྦུག་འཐེན་ནས་རླངས་འཁོར་སྟེང་ལ་ཆུ་གཏོར་བ་
དང་། དེ་ནས་འཁྲུད་རས་ཀྱིས་ཕྱིས། བུད་མེད་དེ་གཉིས་ལས་ཀ་དེར་
འབྱོངས་པོ་ཡོད་ན་ཡང་། ཁ་ལོ་པ་ཡིད་མ་ཚིམ་པའི་ཚུལ་གྱིས་རླངས་
འཁོར་སྟེང་མཛུབ་མོས་བསྟན་ཏེ་གན་དང་འདི་གཙང་མར་ཁྲུས་ཟེར་ནས་
ཡང་ཡང་བཤད་ཀྱིན་འདུག ཁོ་མོ་གཉིས་ཀྱིས་ཀྱང་ཁ་ལོ་པའི་རེ་བ་ལྟར་
— 88 -



བུད་མེད་ཀྱི་གཉའ་བཅག་པའི་མཐའ་འབྲས།
མཐོ་ས་དང་མི་སླེབས་སར་ཡར་འཛེགས་ནས་རང་གི་ནུས་ཚོད་ཀྱིས་ཡང་
དང་བསྐྱར་དུ་བཀྲུས། དེ་ལྟར་བཀྲུས་ནས་ཕལ་ཆེར་དུས་ཚོད་སྐར་མ་
བཅོ་ལྔ་ཙམ་འགོར་རྗེས་ཁ་ལོ་པས་མི་རྣམས་རླངས་འཁོར་ལ་འབུད་པའི་
སྐད་བརྒྱབ། དེར་འཁོད་ཀྱི་འགྲུལ་པ་རྣམས་གཅིག་རྗེས་གཉིས་མཐུད་
ཀྱིས་རླངས་འཁོར་ནང་དུ་བུད། ང་རང་ཡང་རླངས་འཁོར་ནང་འབུད་
སྐབས་ ཁ་ལོ་པས་བུད་མེད་དེ་ལ་བཀྲུས་ གླ་སྒོར་ག་ཚོད་ཡིན་ཞེས་འདྲི་
བཞིན་པ་ཐོས། ཁོ་མོས་བཀྲུས་གླ་སྒོར་བརྒྱད་ཡིན། རླངས་འཁོར་ཆེ་
བར་སྒོར་བཅུ་དང་ཆུང་བར་སྒོར་ལྔ། འབྲིང་བར་སྒོར་བརྒྱད་ཡིན་ཟེར་
ནས་གསལ་བཤད་ཅིག་བྱས། ང་ཚོའི་རླངས་འཁོར་དེ་འབྲིང་བ་ཞིག་
རེད། ང་རང་སྡོད་ས་ཏག་ཏག་རླངས་འཁོར་གྱི་སྒེའུ་ཁུང་ཁ་ཡིན་པས་
མུ་མཐུད་དུ་སྒེའུ་ཁུང་ཕྱི་རོལ་གྱི་གནས་ཚུལ་དེར་མཉམ་འཇོག་བྱས་པ་
ཡིན། རླངས་འཁོར་བཀྲུ་མཁན་གྱི་བུད་མེད་ཅིག་གིས་ཁ་ལོ་པའི་རྗེས་སུ་
དམ་པོར་བསྙེགས་ཏེ་བཀྲུས་རིན་སྒོར་མོ་ཨེ་ སྟེར་ལ་རེ་སྒུག་བྱས་འདུག
རླངས་འཁོར་འགྲོ་ལ་ཉེ་སྐབས་ཁ་ལོ་པས་འཐད་མི་འཐད་ཀྱིས་སྒོར་མོ་
འགའ་སྤྲད་སོང་། བུད་མེད་དེས་མི་དགའ་བའི་ཚུལ་གྱིས་སྒོར་མོ་ལེན་
པ་ལས་ཚིག་གཅིག་ཀྱང་བཤད་མ་ཕོད། མོ་ རང་ ང་ སྡོད་སའི་རླངས་
འཁོར་སྒེའུ་ཁུང་ཁ་ནས་འགྲོ་སྐབས་ངས་སྒོར་ཅི་ཙམ་བྱིན་སོང་ཞེས་དྲིས་
པ་ན། སྒོར་གཉིས་ལས་བྱིན་མ་སོང༌། ཁོ་མོས་འཁང་རའི་ཚུལ་གྱིས་ཁ་
ལོ་པ་ཁ་ ཤས་ཤིག་གིས་རླངས་འཁོར་བཀྲུས་ཚར་རྗེས་རིན་ སྐར་ལི་གང་
- 89 –



ཟ་མ་མོའི་སྐྱིད་སྡུག་གངས་མ་ཆར།
ཡང་མི་སྟེར་བར་བྲོས་འགྲོ་བའང་ཡོད་ཟེར་བའི་བཤད་སྲོལ་ལ་བལྟས་ན།
ཁ་ལོ་པ་འདི་ལས་ཀྱང་སྡུག་ཆག་ཡོད་པ་ཤེས་ཐུབ། ངས་སྙིང་ཉེ་ཉེ་དང་
རུས་དུང་དུང་གིས་ཁྱེད་ཚོས་རིན་གོང་གསལ་པོ་ཞིག་བྲིས་ནས་འདིར་སྦྱར་
ན་མི་ཆོག་གམ་ཟེར་སྐབས་རླངས་འཁོར་ཏུའུ་སྒྲ་ཞིག་དང་མཉམ་དུ་ལམ་
ལ་ཆས་སོང་། ཡིན་ཡང་ངའི་མིག་ལམ་དུ་བུད་མེད་དེ་གཉིས་ཀྱི་ཉམས་
སྐྱོ་པོ་དེ་རེ་ཞིག་ཡལ་མ་ཐུབ། དེ་བས་ཡུན་རིང་ལ་ཁ་ལོ་པའི་ཚུལ་མིན་གྱི་
བྱ་སྤྱོད་དེར་འཚིག་པ་གཏིང་ནས་ ཟོས་ཏེ་ཁོའི་ལྟག་རྒྱབ་ལ་ཅེར་ནས་
འདུག་པ་ལས་ཐབས་གཞན་གང་ཡང་མེད་སོང་། སེམས་པ་རྦད་དེ་མི་
སྐྱིད་པའི་སྣང་བ་དང་བཅས་མཐར་ཕ་ཡུལ་ལུང་ཀྱོག་ཏུ་སླེབས་སོང་བ་
ཚོར།
ཕ་ཡུལ་ནས་ཕྱིར་ལོག་སྐབས་ཏག་ཏག་རླངས་འཁོར་བཀྲུ་ས་གཞན་
ཞིག་ཏུ་འབྱོར་བ་ན། ཧུའེ་རིགས་བཟའ་ཟླ་གཉིས་ཀྱིས་གཉེར་བའི་བཀྲུ་
ས་ཞིག་ཏུ་ང་ཚོ་ སྡོད་པའི་རླངས་འཁོར་དེ་བཀྲུས་པ་རེད། དུས་ཚོད་
ཕལ་ཆེར་སྐར་མ་བཅུ་ཡས་མས་ལས་མ་འདས། ཡིན་ཀྱང་བཀྲུས་གླ་སྒོར་
ཁ་ཚང་རླངས་འཁོར་བཀྲུ་མཁན་གཉིས་ལ་སྤྲད་སོང༌། །
གཞན་གྱིས་རླངས་འཁོར་བཀྲུས་ཚེ་གླ་ཆ་ཁ་ཚང་དུ་སྤྲོད་པ་དང་།
འུ་ཅག་བུད་མེད་རྣམས་ཀྱིས་བཀྲུས་པར་གླ་ཆ་མི་སྤྲོད་པ་དེ་མ་གཞི་རླངས་
འཁོར་ཁ་ལོ་པ་ཚོ་འགྲིག་མེད་པ་གཞིར་བཞག་ཡིན་ཀྱང་ང་ཚོ་རང་ཉིད་
– 90 -



བུད་མེད་ཀྱི་གཉའ་བཅག་པའི་མཐའ་འབྲས།
ལན་མེད་པ་ཞིག་ཀྱང་མ་རེད། རེ་ཞིག་ཁ་ནང་ལ་འཁོར་ནས་དཔྱད་པ་
ཕྲན་བུ་རེ་བཏང་ན། འདི་ལྟ་སྟེ། འུ་ཚོར་དུས་རྒྱུན་འཚོ་བའི་ཁྲོད་བུད་
མེད་ཀྱི་རྩིས་ཐང་ཁྱད་གསོད་དང་ཁེ་དབང་ལ་རྡོག་བརྫིས་བྱེད་པའི་ ཁ་
དཔེའང་མང་པོ་ཡོད་དེ། དཔེར་ན། བུད་མེད་ཀྱིས་ཅི་ཤེས། བོང་
བུས་ཅི་ཐེག སྐྲ་རིང་མ་དང་བློ་ཐུང་མ། མོ་མཁས་འགོང་པོ། བུད་
མེད་ལ་བརྡུང་དགོས་པགས་པ་མཉེ་དགོས། སྨན་སྐྱིད་ས་ནས་མི་སྡོད་ར་
བདེ་ས་ནས་མི་འདུག་ཟེར་བ་ལྟ་བུའོ། །གཞན་གེ་སར་རྒྱལ་པོའི་སྒྲུང་ནང་
དུའང་མི་ནག་ནག་བཟོ་མཁན་ནག་མོ་དང། ཁྱི་བུ་མོ་གཉིས་ལ་བློ་་་
གཏད་མེད་ཅེས་པ་དང་། སེང་ལྕམ་འབྲུག་མོ་དངོས་པོ་ཇི་བཞིན་རྟ་
རྒྱུག་རྒྱལ་འཇོག་གིས་འཕྲོག་རྩོད་བྱེད་པ་དང་། ཨ་སྟག་ལྷ་མོའི་ རང་
གཤིས་བཙན་པས་བདུད་མོའི་ཚུལ་དུ་འཛིན་པ། ད་དུང་མི་ཆོས་གཙང་
མ་བཅུ་དྲུག་གི་ནང་དུའང་བུད་མེད་ཀྱི་ཁ་ལ་མི་ཉན་པ་ཞེས་བཀོད་འདུག་
ཅིང་། དགའ་ལྡན་ཕོ་བྲང་བའི་གཞུང་ནང་དུ་བུད་མེད་གཅིག་ལའང་གོ་
གནས་སྤྲད་མེད་པ་སོགས་ཀྱིས་བོད་སྤྱི་ཚོགས་སུ་བུད་མེད་ཀྱི་ཐོབ་ཐང་
དམན་པ་མཚོན་འདུག་ལ། འདི་འདྲའི་གཉའ་གནོན་དང་ཁྱད་གསོད་
འོག་སྐྱེས་ཤིང་འཚར་བའི་བུད་མེད་རྣམས་ཁ་ཆུང་དབང་ཆུང་གི་གཡོག་མོ་
དང་ཁོལ་མོ་མི་ཆགས་ཐབས་མེད་རེད་དོ། ། སྤྱི་ཚོགས་རིལ་པོའི་ནང་དེ་
འདྲའི་ གོམས་ སྲོལ་ དང་ དེ་འདྲའི་ རིན་ ཐང་ ལྟ་ ཚུལ་ གྲུབ་ ཡོད་ པས་ ན།
དྲིན་ཆེན་ ཨ་ མས་ ཟླ་དགུ་ཞག་བཅུར་མངལ་དུ་འཁུར་བའི་དཀའ་སྡུག་
- 91 -



ཟ་མ་མོའི་སྐྱིད་སྡུག་གངས་མ་ཆར།
དང༌། བཙའ་བའི་ན་ཟུག སྟོར་བའི་ལན་ཆགས་ སོགས་ཀྱི་འོག་་་་
འཚར་ལོངས་བྱུང་བའི་བྱིས་པ་ཁ་ཤས་ཤིག་གིས་ཀྱང་ཨ་མས་རང་ལ་སློབ་
གསོ་གཏོང་ཤེས་གི་མི་འདུག་སྙམ་པའི་བག་ཆགས་ཀྱིས་ཨ་མའི་སྐད་ཆར་
དེ་འདྲའི་དོ་སྣང་མི་བྱེད་པ་རེད། མ་ཟད། ཕ་བུ་ཚོ་གོང་དུ་འཁོད་
རྗེས་ ཨ་ མས་ ཞབས་ཏོག་སྒྲུབ་པའང་གང་མང་མཐོང་རྒྱུ་ཡོད། རོང་་་་
འབྲོག་ཕྱོགས་ཀྱི་ས་ཆ་མང་ཆེ་ཤོས་སུ་བུད་མེད་ཚོར་ནམ་རྒྱུན་འཚོ་བའི་
ཁྲོད་སྐད་ཆ་ཉུང་བ་དང་ལས་ཀ་མང་པོ་བྱས་ཚེ། བུད་མེད་ཀྱི་ཡོན་ཏན་
དུ་བརྩི་བ་དང༌། ཡང་སྐད་ཆ་མང་བ་དང་རང་གི་ལྟ་ཚུལ་རེ་མཁྲེགས་
འཛིན་བྱས་ཚེ་ཕྲལ་མ་ཉིད་དུ་བུད་མེད་ཐ་ཤལ་གྱི་གྲས་སུ་འཇོག་པ་རེད།
ཡ་མ་གཟུགས་ཀྱི་རིག་གནས་སྣང་ཚུལ་འདིས་ཁོ་མོ་ཚོ་སྐྱེས་མ་ཐག་ནས་
བསམ་བློར་བཀག་སྡོམ་གྱི་ལྕགས་ཟྭ་རྒྱག་གི་ཡོད་པ་རེད། འུ་ཅག་གི་སྤྱི་
ཚོགས་འདིས་བུད་མེད་ཀྱི་ངལ་རྩོལ་རིན་ཐང་ལ་སྣང་ཆུང་བྱས་དྲགས་པས།
བུད་ མེད་ རྣམས་ ཀྱི་ སེམས་ པར་ རང་ ཉིད་ སྐྱེས་ པ་ ལས་ དམན་ པས་ ན།
ཟས་ངན་ངོན་ཟ་མཁན་དང་ལས་སྡུག་པོ་བྱེད་མཁན་ཡིན་སྙམ་པའི་སེམས་
བྱུང་སྐྱེས་ཐོག ནམ་ཡང་རྒྱལ་ཁ་གཞན་ལ་སྟེར་བ་དང་གྱོང་གུད་རང་
གིས་ཉོས་ནས་ངལ་རྩོལ་དང་རྔུལ་ཆུ་འཕྲོ་བརླག་ཏུ་བཏང་སྟེ་མི་ཚེ་སྡུག་
ཟད་རང་དུ་འགྲོ་བཞིན་ཡོད་པ་རེད། དེར་བརྟེན། ཁྱོ་དབང་རིང་
ལུགས་ཀྱི་བཙིར་གནོན་འོག་འཚོ་བཞིན་པའི་འུ་ཅག་གི་བུད་མེད་རྣམས་
སྐྱེས་པ་དང་གདོང་གཏོད་དུས། རང་ཉིད་ནི་ཉམ་ཆུང་དང་འཁོས་ཞན་
- 92 -



བུད་མེད་ཀྱི་གཉའ་བཅག་པའི་མཐའ་འབྲས།
ཡིན་པའི་ཚོར་པ་ཞིག་ངང་གིས་སྐྱེ་ཡི་ཡོད་པ་རེད། དེ་ཡང་བུད་མེད་དེ་
དག་ལ་སློབ་གསོ་ཐོབ་པའི་སྐལ་པ་མ་ལྡན་པས་རང་གིས་བསམ་བློ་གཏོང་
མ་ཤེས་པའི་ཐོག་ཁྱོ་དབང་རིང་ལུགས་ཀྱི་སྲོལ་རྒྱུན་ལྟ་བ་དེ་རྩ་བ་ནས་དང་
ལེན་བྱས་པས་རེད། འོ་ན་བུད་མེད་ཚོ་དངོས་ཡོད་འཚོ་བའི་ཁྲོད་དུ་དེ་
འདྲའི་མཁོ་མེད་དང་འཁོས་ཞན་ཞིག་རེད་དམ་ཟེར་ན་དེ་གཏན་ནས་མ་
རེད། ང་ཚོ་ རོང་འབྲོག་ཕྱོགས་ ཀྱི་འཚོ་བའི་ཁྲོད་ངལ་རྩོལ་གྱི་གདུང་
འཁུར་གྱི་ཀ་བ་གདུང་མ་ལྟ་བུ་དང༌། དཀའ་ཁག་སྣ་ཚོགས་ཀྱི་མདུན་དུ་
ནམ་ཡང་དཔའ་མི་ཞུམ་པ་དང་ངང་རྒྱུད་རིང་ལ་སྡུག་རུས་ཆེ་བ་རྣམས་
མཐར་གཏུགས་ན་བུད་མེད་དག་རེད། རྒྱུ་མཚན་ཅི་ཞིག་ལ་སྐྱེས་པ་ཞིག་
དང་ གདོང་གཏོད་སྐབས་ རང་ཉིད་བག་འཁུམས་ངང་དམའ ་ ས་ནས་་་་
བསྡད་དེ་ཡར་ལ་བལྟ་དགོས་སོང་བ་རེད་ཟེར་ན། དེ་ནི་རང་ཁྱིམ་དུ་འུ་
ཅག་གི་བུད་མེད་རྣམས་ཀྱི་ཁེ་དབང་དང་རྩིས་ཐང་སོགས་མཐའ་གཅིག་ཏུ་
ཁྱད་གསོད་དང་འབུར་འཇོམས་བྱས་པའི་འབྲས་བུར། ཁོ་མོ་ཚོས་རང་
གི་རྔུལ་ཆུ་ལ་བརྟེན་ནས་བཙལ་བའི་རིན་པ་ལེན་པའི་སྤོབས་པའང་དབེན་
སོང་བ་རེད་སྙམ། དེ་ཡང་གཙོ་བོ་ནང་ཚང་དང་། སྤྱི་ཚོགས། ཁོར་
ཡུག སྲོལ་རྒྱུན་སོགས་ཀྱིས་བསྐྱེད་པ་རེད་སྙམ། །
བློ་ཞིབ་མོས་བསམ་གཞིག་རེ་བཏང་ན། ང་ཚོའི་རིག་གནས་དང་
སྲོལ་རྒྱུན་མཐའ་དག་ནི་སྐྱེས་པ་ཕོ་རྣམས་ཀྱི་ཁེ་ཕན་དང་ཁེ་དབང་རྐྱང་ལ་
དམིགས་ནས་བཟོས་ཏེ་གྲུབ་པ་ཞིག་མིན་ནམ་བསམ། བུད་མེད་རྣམས་
- 93 ཡ



ཟ་མ་མོའི་སྐྱིད་སྡུག་གངས་མ་ཆར།
ལ་མ་བཟང་ཟླ་ཡག་མ་ཞེས་པའི་རྔོ་མི་ཐོགས་པའི་མིང་སྐམ་ཙམ་བཏགས་
རྗེས་སྲོལ་རྒྱུན་གྱི་འཆིང་རྒྱའི་ལྕགས་སྒྲོག་རེ་བརྒྱབ་སྟེ་འདུག ཁད་ཀྱིས་
སྐྱེས་པའི་རིན་ཐང་ལྟ་ཚུལ་དེ་དག་ཤ་གསེང་རུས་རྐང་དུ་ཐིམ་པའི་བུད་
མེད་ཚོ་རང་ཉིད་ ཀྱིས་ ཀྱང་ ཕོ་མཆོག་མོ་དམན་ གྱི་འདུ་ ཤེས་ བཟུང༌ སྟེ།
སྐྱེ་བ་གཞུག་མར་རང་ཉིད་ཕོ་ལུས་ཤིག་ཐོབ་པའི་སྨོན་ལམ་རྫོགས་མེད་
རྒྱག་བཞིན་ཚེའི་འཕེན་པ་རྫོགས་ཀྱིན་འདུག་པ་རེད། དེ་ཡང་མཐར་
གཏུགས་ན་འུ་ཚོའི་རིག་གནས་ཀྱིས་བུད་མེད་རྣམས་དེ་ལྟར་དུ་བཏང་བ་
མ་ཡིན་ནམ། །
འུ་ཚོའི་སྤྱི་ཚོགས་སྟེང་བུད་མེད་ཀྱི་ཐོབ་ཐང་དང་ལས་དབང་གང་
འདྲ་ཞིག་ཡིན་པ་ང་ཚོའི་ཕ་ཡུལ་གྱི་བཤད་ཚུལ་འདི་ལས་ཀྱང་རྗེན་པར་
མཚོན་ཡོད། མི་གང་ཞིག་གིས་མཚན་མོར་རྨི་ལམ་ནང་བོད་ཀྱི་བུད་མེད་
ཅིག་རྨིས་ཚེ། དེ་གདོན་གྱི་རྟགས་མཚན་དང་བཀྲ་མི་ཤིས་པའི་སྔ་ལྟས་
སུ་བརྩི་བ་དང༌། ཡང་རྨི་ལམ་ནང་རྒྱ་རིགས་བུད་མེད་ཅིག་རྨིས་ཚེ་དེ་ལྷ་
མོ་རུ་བཀུར་ལ་བྱ་བ་ལམ་ལྷོངས་ཡོང་བའི་རྟེན་འབྲེལ་དུ་འདོད་པ་རེད།
ང་རང་བྱིས་པ་ཡིན་དུས་བཤད་ཚུལ་འདི་ལ་ཤིན་ཏུ་ཡིད་ཆེས། དེ་བས་
ཐུན་རིང་མཚན་མོ་རེར། གདོང་ཡོངས་ལོ་ཟླའི་རྗེས་ཤུལ་གྱིས་ཁེངས་
ཤིང་བཞིན་མདངས་མི་མཛེས་སྐྱོ་མོ་ཆགས་པའི་ལུས་ལ་བོད་ལྭ་ཧྲལ་ཧྲུལ་
གྱོན་པའི་བོད་མོ་དག་རྨི་ལམ་ནང་ལྷགས་དུས། རང་ལ་བགེགས་བར་
ཆད་ཇི་ཞིག་ཡོང་བར་དོགས་ནས་འཇིགས་སྣང་སྐྱེས་མྱོང་། སྐྱི་གཡའ་
94 ----



བུད་མེད་ཀྱི་གཉའ་བཅག་པའི་མཐའ་འབྲས།
བའི་རྨི་ལམ་དེ་འདྲ་རྨིས་ཚེ། དྭངས་གཙང་བྱིས་བློ་ཅན་གྱི་ང་རང་ལ་
མཚོན་ན། སྐྱབས་རེ་ས་ཉག་གཅིག་ནི་ཨ་མ་ཡིན་ལ། ཨ་མའི་ཧྲལ་ཞིང་
ཧྲུལ་བའི་པགས་ཚག་དང་རྩིང་ཞིང་རགས་པའི་ཐུ་འོག་ཏུ་ཉལ་ཐུབ་པའི་
སྐལ་པ་ལྡན་ཚེ་དགའ་འོས་པའི་དོན་བྱ་རུ་བརྩི་བ་ཡིན།
་ ད་ལྟ་ང་རང་སྲོལ་རྒྱུན་གྱི་བཤད་ཚུལ་འདི་ལ་གཏན་ནས་ཡིད་མི་
ཆེས་པར་མ་ཟད། སྐྱུག་བྲོ་ཞིང་ཞེ་མེར་ཡོང་། ང་ཚོའི་སྲོལ་རྒྱུན་དང་
རིག་གནས་ནི། གཞན་ལ་བཀུར་ཞིང་རང་ལ་སྨོད་པ། དགྲ་ལ་དགའ་
ཞིང་གཉེན་ལ་སྡང་བ་ཞིག་ཡིན་པ་འདི་ལས་ཀྱང་ཤེས་ཐུབ། “བུད་མེད་
སྐྱེ་བ་དམན་ན་དེའི་བུ་རྒྱུད་རྣམས་ལའང་བཟང་པོ་མཚན་ལྡན་ཞིག་འབྱུང་
བ་དཀོན་ཏེ་འབྲས་བུ་རྒྱུ་ལ་ལྟོས་པ་དང་། ཆུ་ཤིང་སྐྱ་ར་ལས་ལྷ་ཤིང་ཤུག་
པ་ འཁྲུངས་ རྒྱུ་ མེད་ པ་ འཇིག་ རྟེན་ འདིའི་ ཆོས་ ཉིད་ ཡིན” པས་ ན།
བུད་མེད་སྨད་པའི་འབྲས་བུ་ནི་ཕོ་མོ་གཉིས་འཕུང་ལས་གཞན་གང་ཡང་
ཡོད་པ་མ་རེད།
2005/10/11ཉིན་གྲུབ།
1)
བོ་ཐར་བཀྲ་ཤིས་ཆོས་འཕེལ་གྱི“ཁ་བ་རི་པའི་བུད་མེད”ལས་དྲངས།
- 95 -



ཟ་མ་མོའི་སྐྱིད་སྡུག་གངས་མ་ཆར། །
གནས་ཚུལ་དང་གནས་ལུགས།
གཅིག གནས་ཚུལ།
ཉིན་དེར་རླངས་འཁོར་ལས་ ཕ་ཡུལ་ཕྱོགས་ཀྱི་ངོ་ཤེས་བཟའ་ ཟླ་་
གཉིས་དང་ཕྲད་དེ། ང་ཚོས་ཕ་ཡུལ་གྱི་ལོ་ཏོག་ཡག་མིན་དང་། ཡུལ་
མིའི་ འཚོ་ བར་ འགྱུར་ ལྡོག་ བྱུང་ མིན་ སོགས་ ཁ་ བརྡ་ མང་ པོ་ བྱས།
མཚམས་ཤིག་ལ་རང་གི་དགའ་ཁ་འཁྱེར་ཕྱོགས་ལྟར་ཕ་ཡུལ་བུད་མེད་ཀྱི་
བདེ་སྡུག་སྐོར་གླེང་བ་ཡིན། ངས་ཁོ་གཉིས་ལ་ད་ལྟ་ང་ཚོའི་ཕ་ཡུལ་གྱི་
སྐྱེས་པ་རྣམས་ཀྱིས་རང་གི་བཟའ་ཟླར་གཅར་རྡུང་སྐོར་གསུམ་བྱེད་པའི་
སྣང་ཚུལ་མི་ལེགས་པ་དེ་བསྒྱུར་ཡོད་དམ་ཞེས་དྲིས་པ་ན། ཁོ་པས་ད་ལྟ་
སྲོལ་ངན་དེ་ཕལ་ཆེར་མཇུག་རྫོགས་འདུག འོན་ཀྱང་སྐྱེས་པ་མང་ཆེ་
ཤོས་ཀྱིས་ཁྱིམ་ཚང་གི་ལས་ཀའི་འགན་མི་འཁུར་བར་མ་ཟད། ད་དུང་
ཁྱིམ་གྱི་བལ་དང་ར་ཁུལ། འབྲུ་རིགས། སྡོང་པོ། ལོག་དཀར། ར་
ལུག་སོགས་ལྐོག་ནས་བཙོངས་རྗེས་ཤོ(མ་ཅང)རྒྱག་པ་དང་རང་ཁོ་ནས་ཁ་
སྐྱིད་རྒྱག་པའི་སྲོལ་ངན་ཞིག་ཆགས་དང་ཆགས་བཞིན་ཡོད་པ་རེད། , དེ་
འདྲའི་དོན་དག་སྣ་ཚོགས་བྱུང་བས་སྐྱེས་མ་མང་པོ་ཞིག་ཐབས་ཟད་འུ་
ཐུག་འདུག ད་དུང་ཁོ་ཚོའི་སྡེ་བའི་སྐྱེས་མ་ཞིག་གིས་དཔྱིད་མགོ་ཚེས་མ་
— 96 —



གནས་ཚུལ་དང་གནས་ལུགས།
ཐག་ རང་གི་ཁྱོ་ ག་ ས་གཞན་དུ་ཞོར་ལས་ལ་མངགས་ ཅི་ཐུབ་བྱེད་པའི་
གཏམ་ཡ་མཚར་ཞིག་ཀྱང་གླེང༌། རྒྱུ་མཚན། ཁྱོ་ག་ཁྱིམ་དུ་བསྡད་ན་
ལས་ཀའི་འགན་མི་འཁུར་བར་མ་ཟད། ད་དུང་ཁྱིམ་ཚང་གི་ཡོང་འབབ་
ཚང་མ་བརླགས་ཚར་འགྲོ། ཁྱོ་ག་ཞོར་ལས་ལ་སོང་ན་ཕྱིར་སྒོར་མོ་སྐར་
ལི་གང་ཁྱེར་ཡོང་རྒྱུ་མེད་ནའང༌། ཁྱིམ་ཚང་གི་ཡོང་སྒོ་རླག་མཁན་མེད་
པས། སྐྱེས་མ་དེ་དགའ་བའི་ཚོད་དུ་འདུག་ཟེར། །
ཁྱོ་ག་རྣམས་ཀྱིས་རང་གི་ཆུང་མར་གཅར་རྡུང་སྐོར་གསུམ་བྱེད་པའི་
གོམས་སྲོལ་ཐན་ལྟས་དེ་ས་ཆ་ཁ་ཤས་སུ་ཕལ་ཆེར་མཇུག་འགྲིལ་བ་ནི་ཤིན་
ཏུ་དགའ་འོས་པ་ཞིག་ཡིན་ཡང་། ང་ཚོས་ངེས་དགོས་པ་ནི། མི་རིགས་
ཤིག་ཉམས་ནུབ་ཏུ་འགྲོ་བ་ནི་མི་རིགས་དེའི་སྐྱེས་ཕོ་མོ་རེ་རེ་ལེ་ལོ་སྐྱིད་ལུག་
ཅན་དུ་གྱུར་པས་ཡིན་ལ། དེ་བས་ཀྱང་སྐྱེས་པ་ཕོ་རྣམས་མ་འཇོན་པས་
རེད། དེས་ན་འུ་ཅག་ཚང་མས། དེ་ལས་ཀྱང་བོད་ཀྱི་བུ་ཕོ་ཚོས་དོན་
དག་ངན་པ་འདིར་བསམ་བློ་ཞིབ་ཏུ་གཏོང་དགོས་རན་འདུག་སྙམ།
ནམ་ཟླ་ཤིན་ཏུ་དྭངས་ཤིང་ཁ་དབུགས་རབ་ཏུ་གཙང་། ནངས་ཇ་
འཐུངས་རྗེས་ངེད་ཁྱོ་ཤུག་གཉིས་སྔར་མུས་བཞིན་འཆམ་འཆམ་དུ་སོང་བ་
ཡིན། སྡེ་བའི་ཉེ་འདབས་སུ་ཐོན་པ་ན། བུད་མེད་རྣམས་ཀྱིས་ཚ་ཚ་
འུར་འུར་ངང་རྩྭ་དང་གྲོ་འབྲེག་བཞིན་པ་མཐོང་དུས་སེམས་སུ་སྟོན་བསྡུ་
-- 97 -



ཟ་མ་མོའི་སྐྱིད་སྡུག་གངས་མ་ཆར།
སྐབས་ལོ་ལོན་འཆི་ཁོམ་མེད་ལ་བྱིས་པ་སྐྱེ་ཁོམ་མེད་ཟེར་བའི་ཁ་དཔེ་དེ་ཅི་
མ་བདེན་སྙམ་པའི་ཚོར་པ་ཞིག་སྐྱེས་ཡོང་། ངེད་གཉིས་ ཧ་ ཅང་སྐྱིད་
སའི་སྡོང་གསེང་ཞིག་ལ་ཐོན་ནས་ངལ་ཞིག་གསོས། སྐབས་དེར་སྡེ་བའི་
ནང་གི་ཨ་ཕྱི་རྒན་མོ་ཞིག་གིས་རང་ལས་ཆེ་བའི་གཟན་རྩྭའི་རྡོག་ཁྲེས་ཤིག་
ཁུར་ཡོང་ནས་ངེད་གཉིས་ལ་འཚམས་འདྲི་བྱེད་ཞོར་ཁུར་པོ་ས་ལ་འཕངས་
ཏེ་མོའང་དེར་བསྡད་ནས་ངལ་གསོ་བྱས་པ་རེད། ངས་ཁོ་མོར་ཁྱོད་རང་
ལོ་ན་མཐོ་བས་ཤེད་ཀྱི་ལས་ཀ་བྱས་ན་ནུས་སམ། ལས་ཀ་ལྕི་མོ་དག་ལོ་
གཞོན་ཚོས་ལས་ན་འགྲིག་གི་མོད། ཁྱེད་ཀྱི་བུ་དང་མནའ་མ་གང་དུ་
བུད་སོང་ཟེར་ནས་དྲིས་སྐབས། མོས་ཁོག་གི་སྡུག་བསྔལ་བརྗོད་སའི་
ཡུལ་ཞིག་རྙེད་པ་བཞིན་སྡུག་བསྔལ་ཐམས་ཅད་ལྷོག་ལྷོག་ཏུ་ཕྱིར་བཏོན།
མོ་དང་ཐོག་ས་འདིར་བག་མར་ཡོང་སྐབས་གཞུག་ཁྲིད་བུ་མོ་ཞིག་
ཀྱང་ཁྲིད་ཡོང་། ཡིན་ནའང་གནས་ཡུལ་གྱིས་མ་གཅེས་པས་བུ་མོ་ཕྱིར་
ཕ་ཡུལ་དུ་བསྐྱལ་བ་རེད། མོ་རང་ཁྱོ་ག་དེ་དང་གཉེན་སྒྲིག་བྱས་རྗེས་
བྱིས་པ་མ་སྐྱེས་པས་ཁྱོ་གའི་ཚ་བོའི་བུ་ཞིག་སྙོར་སྐྱོང་བྱས་ནས་ད་ལྟ་བུ་དེ་
ལོ་ཉི་ཤུ་ལྷག་ལ་སླེབས་ཡོད་པར་མ་ཟད། ལོ་བཅུ་བདུན་གྱི་སྟེང་དུ་ཆུང་
མའང་བླངས་ཚར། དང་ཐོག་མནའ་མ་ལེན་སྐབས་རང་ཁྱིམ་གྱི་བྱུ་རུ་
ཉུང་དོགས་ནས་ཁྱོ་གའི་ཚ་བོ(སྟོར་བུ)ཚང་གི་བྱུ་རུ་གཡར་ནས་བག་མར་
འདོགས་སུ་བཅུག བུས་སྐབས་དེ་དང་བསྟུན་ནས་ཁྱིམ་གཉིས་ཀའི་བྱུ་
རུ་ལྐོག་ནས་བཙོངས་རྗེས་ལྷ་སར་བྲོས་སོང་བ་རེད། རྐྱེན་དེ་གཙོ་བྱས་
- 98 -



གནས་ཚུལ་དང་གནས་ལུགས།
ཐོག་མནའ་མའང་གནས་ཡུལ་ནས་མ་བསྡད་པར་རང་ཡུལ་དུ་བུད་སོང་།
བྱུ་རུ་བཙོངས་པའི་སྒོར་མོ་རྣམས་བརླགས་ཚར་རྗེས་བུ་ཕྱིར་ཕ་ཡུལ་དུ་
འཁོར་མོད། འོན་ཀྱང་མནའ་མ་ཕྱིར་ཡོང་ཁ་མ་ཉན། དེའི་རྗེས་བུ་ལ་
ཡང་བསྐྱར་མནའ་མ་ཞིག་བླངས། དུས་དེར་བུས་རྒྱུན་ཆ་བྱུ་རུ་མེད་པར་
ལེ་བདའ་དང་འཁང་ར་བྱས། ཡིན་ནའང་རང་གི་བྱུ་རུ་བཙོངས་པ་ཕར་
ཞོག གཞན་གྱི་བྱུ་རུའི་སྐྱིན་པ་ལ་འགྲོ་སྒོ་མང་པོ་བཏང་སོང་བས། ད་
བྱུ་རུ་ཉོ་སྤྱད་ཀྱི་ཆ་རྐྱེན་ཧ་ཅང་ཞན་ཟེར། ངས་འོ་ན་ཁྱོད་ཚང་ལ་ར་ལུག་
མང་པོ་ཡོད་པ་མ་ཡིན་ནམ་ཞེས་པ་ན། མོས་སྔོན་ཆད་ང་རང་ལོ་ན་
གཞོན་དུས་ནངས་སྔ་ལངས་དང་དགོང་འཕྱིས་ཉལ་གྱིས་ར་ལུག་རྣམས་རྩྭ་
བཟང་ས་དང་ཆུ་མོད་སར་དེད་དེ་འཚོས་པས་ར་ལུག་འཕེལ་ཁ་ཅུང་རྒྱས་
ཡོད། ཡིན་ནའང་ད་ལྟ་རང་ཉིད་ལོ་རྒས་ནས་རི་མགོ་ལ་ཐུར་ལ་ཟོག་
འཚོ་རུ་འགྲོ་མི་ཐུབ་པར་མ་ཟད། ཁྱིམ་ཚང་འདིའི་ ཕ་བུ་གཉིས་ ཤ་ཟ་
རྒྱུར་དགའ་བ་ལས་ལུག་འཚོ་རྒྱུར་མི་དགའ་བས་ར་ལུག་རྣམས་ལོ་རེའི་
དགུན་ ཤ་དང་དབྱར་ཤར་བཤས་ནས་ཇེ་ཉུང་ནས་ཇེ་ཉུང་དུ་བུད་སོང་།
ཡང་ར་ལུག་སྐོར་ཞིག་བཙོངས་ཟིན། བཙོངས་པའི་སྒོར་མོ་ཡ་་་་་་
བརླགས་ཚར། བུ་ལས་ཀར་མི་དགའ་ཡང་གོན་པ་གང་ཡག་གང་དར་
གྱོན་རྒྱུར་དགའ་ཐོག ས་གཞན་ལ་འཁྱམ་རྒྱུར་ཡང་ཧ་ ཅང་དགའ་བ་
རེད། དེ་བས་ཁྱིམ་ཚང་འདིའི་གདུང་འཁུར་མཁན་ལོ་དྲུག་ཅུ་ལྷག་གི་
རྒན་མོ་ང་གཅིག་པུ་ཡིན་པས། ད་སྐབས་གཡུ་བྱུ་རུའི་རྒྱན་ཆ་ཉོ་བའི་ཆ་
— 99 -



ཟ་མ་མོའི་སྐྱིད་སྡུག་གངས་མ་ཆར།
རྐྱེན་མེད། དེར་བརྟེན་མནའ་མ་གཞུག་མ་ཡང་རྒྱུན་ཆ་མེད་པ་དང་བུ་ཤོ
(མ་ཅང) དང་རྒྱལ་འཛུགས་པར་དགའ་བ་སོགས་རྐྱེན་བྱས་ཏེ་མ་བསྡད་
པར་ཕྱིར་རང་ཡུལ་ལ་བུད་སོང་། མནའ་མ་འགྲོ་ཁར་ལོ་གཉིས་ཅན་གྱི་
བྱིས་པ་ཞིག་ཡོད་པ་དེའང་ཁྲིད་སོང་། མནའ་མ་སོང་རྗེས་བུ་ཡང་གང་
སར་འཁྱམས། མི་ལ་ལས་བཤད་ན། ཁོ་ཉི་མ་ཁ་ཤས་ཀྱི་སྔོན་ལ་ཆབ་
ཆ་རུ་བསྡད་འདུག་ཟེར། མོས་བཤད་པ་ཡིན་ན། རང་གི་ཁྱོ་ག་ལོ་ན་
གཞོན་དུས་ནས་བཟུང་ལས་ཀར་མཛུབ་མོས་མི་ཐུག ཡིན་ཡང་ཟས་
ཞིམ་པོ་དང་ཆང་བདུད་རྩི་སྤྱོད་རྒྱུར་ཧ་ཅང་དགའ། ད་ལྟ་མོའི་ཁྱོ་ག་ལོ་
བདུན་ཅུ་ལྷག་ལ་སླེབས་འདུག་ཟེར། མོ་ཕ་ཡུལ་དཔའ་ལུང་ནས་ས་དེར་
ཡོང་ནས་ད་ལྟ་ཕལ་ཆེར་ལོ་བཞི་བཅུ་ལྷག་འགོར་སོང་། ལོ་འདི་དག་གི་
རིང་ལ་མོས་ཞོགས་པའི་ཐོ་རེངས་ཤར་བ་ནས་མཚན་མོའི་སྐར་མ་འཆར་
རག་བར་དུ་ངལ་རྩོལ་བྱས་པ་ཡིན་ལ། ད་ལྟ་ད་དུང་ངལ་རྩོལ་གྱི་ལྕི་
འགན་འཁུར་མཁན་ཡིན་ཟེར། བལྟས་ཚོད་ཀྱིས་མོའི་ལུས་པོ་ཧ་ཅང་
ཉམ་ཐག་འདུག མོས་འདི་ནི་རང་ཉིད་མོ་ལུས་བླངས་པའི་མཇུག་་་་
འབྲས་ རེད་ ཟེར་ ནས་ རང་ གི་ སྐྱེ་ ཁམས་ ལ་ འཁང་ ར་ བྱེད་ ཀྱིན་འདུག
སྐབས་དེར་ངས་ང་ཚོ་དང་ཧ་ཅང་རྒྱང་ཐག་རིང་བའི་ས་ཆ་ན། སྐྱིད་ལ་
ཁའི་རྩྭ་ལ་མཉམ་ཟ་དང༌། སྡུག་ཀོང་མོའི་ཆུ་ལ་མཉམ་འཐུང་བྱེད་པའི་
ཕོ་མོ་འདྲ་མཉམ་གྱི་བདེ་བ་ཅན་ཡང་ཡོད་པ་རེད་ཟེར་རྒྱུ་ན་མོ་གཏན་དུ་
ཡིད་མི་ཆེས་པའི་ཚོད་དུ་འདུག
- 100 -



གནས་ཚུལ་དང་གནས་ལུགས།
ཉིན་ཞིག་ཨ་ཅེ་ངེད་གཉིས་ནུ་བོ་ཚང་ལ་འགྲོ་སྐབས་ལམ་བར་དུ་ཨ་
ཡེ་རྒན་མོ་ཞིག་དབུགས་འཚང་བཞིན་ གོམ་ཞེང་ཆེན་པོ་སྤོས་ཏེ་རིངས་
སྟབས་ཀྱིས་འགྲོ་བ་དང་ཕྲད། ཨ་ཅེས་ཁྱོད་ལ་ཅི་བྱུང་སོང་ཟེར་བ་ན།
མོས་ངེད་ཚང་གི་བུ་ཆུང་བས་ཡང་ཤོ (མ་ཅང) བརྒྱབ་ནས་ནམ་བསླངས་
སོང་བས་ད་དུང་ཉལ་འདུག མནའ་མ་སྐྱ་རེངས་ཤར་མ་ཐག་ནས་ཞིང་
འབྲེག་ཏུ་བུད་སོང་། ཞིང་ཁར་ཤོག་སྡུད་མཁན་ཞིག་ཀྱང་མེད་པས་ངས་
བུ་འབྲིང་བ་ཚང་ལ་རོགས་ཤིག་བྱོས་ཟེར་ནས་བརྡ་རྒྱག་ཏུ་སོང་བ་ཡིན།
ངེད་ཚང་གི་བུ་འདི་དུད་འགྲོ་ཟོག་འདྲ་བ་ཞིག་རེད། སྟོན་ལས་མི་བྱེད་
པར་མ་ཟད། ད་དུང་ཁྱིམ་གྱི་ཡོད་ཡོད་ཐམས་ཅད་བརྐུས་ཏེ་ཤོ་བརྒྱབ་
འཇོག་པ་རེད་ཟེར། ངས་བལྟས་ན། དེ་ནི་ཕ་མ་རྣམས་ཀྱིས་རང་ལ་བུ་
ཞིག་སྐྱེས་པ་ན་བུ་ དེ་ ལྷ་ ལྟར་མཆོད་ ཅིང་ ཀླུ་ལྟར་བཀུར་ཏེ་མི་དམིགས་
བསལ་ཅན་དག་ཏུ་སྐྱེད་སྲིང་བྱས་པའི་མཇུག་འབྲས་རེད་སྙམ། ཡིན་
ཡང་ཁོ་ཚོས་དེ་གཏན་ནས་ཚོར་གྱིན་མེད་པ་འདྲ།
ཡང་ཉིན་ཞིག་ང་རང་སྡེ་བའི་རྒན་པོ་ཞིག་དང་མཉམ་དུ་ཁྱིམ་ནས་
ཁ་བརྡ་བྱེད་འདུག་སྐབས། ངའི་ཆུང་དུས་ཀྱི་ཚེ་རོགས་ཤིག་ཡོང་ནས་
ཁོས་རང་གི་ལོ་རྒྱུས་ཡ་མཚན་ཞིག་གླེང་བྱུང་། བཤད་པ་ཡིན་ན། ཁོ་
- 101 -



ཟ་མ་མོའི་སྐྱིད་སྡུག་གངས་མ་ཆར།
ལོ་ཉི་ཤུར་མ་ ཐོན་ སྔོན་ལ་ ཤོ (མ་ ཅང)རྒྱག་མགོ་བརྩམས་པ་ཡིན་ཟེར།
དེ་ཁོ་རང་ཆུང་དུས་ཨ་ཕས་ཤོ ( ཤོག་ཕེ)རྒྱག་སྐབས་སྒོར་མོ་གཉེར་མཁན་
དང་། ཡང་གཞན་གྱི་ཤོག་ཕེ་བརྐུ་གི་ཡོད་མེད་ལ་ལྟ་མཁན་བྱས་མྱོང་
བས། ཤོ་ལ་དགའ་བའི་བག་ཆགས་ཟབ་མོ་བཞག་ཟེར་ནས་ཡིན་ཤག་ཏུ་
བྱས། དང་ཐོག་ཁོས་རང་གི་ལག་གི་སྒོར་མོ་ཙག་ཙིག་རེ་སྤྱད་དེ་ཤོ་
བརྒྱབ་པ་དང༌། དེ་ནས་ཁྱིམ་གྱི་དངོས་པོ་རྒྱལ་ལ་བཞག་པ། དེ་ནས་
གཞན་ལ་དོམ་བྱས་ཏེ་ཤོ་བརྒྱབ་པ། དེ་ལྟར་རིམ་བཞིན་ཤོ་ཆེན་པོ་རྒྱག་
རྒྱུར་ལོབས་སོང་བ་ཡིན་ཟེར། །
ཐེངས་ཤིག་ལ་སྡེ་བ་གཞན་པ་ཞིག་ནས་ཤོ་རྒྱག་སྐབས་ལག་གི་སྒོར་
མོ་ཚར་རྗེས། ཁྱིམ་ཚང་ལ་གླང་རྒན་ཞིག་ཡོད་པ་དེ་རྒྱལ་ལ་བཞག་ནས་
དེ་ཡང་ཤོར་སོང་ཟེར།
ཡང་ཐེངས་ཤིག་ལ་སྡེ་བ་གཞན་ཞིག་ནས་རྒྱལ་འཇོག་སྐབས་སྔར་
བཞིན་རུམ་ གྱི་སྒོར་མོ་ཚར་ནའང་། ད་དུང་རང་ཚོད་འཛིན་མ་ཐུབ་
པས། ཁོའི་ལག་ཏུ་སྡེ་བ་དེའི་མི་ཞིག་གིས་བོང་བུ་མངགས་ཉོ་བྱེད་པའི་
སྒོར་མོ་སྤྲད་ཡོད་པ་དེ་ཚང་མ་རྒྱལ་ལ་ཤོར་རྗེས་ད་གཟོད་ཡུལ་དུ་མི་ལོག་ཀ་
མེད་བྱུང་། ཉིན་ཞིག་བོང་བུ་ཉོ་མཁན་དེ་ཁོའི་ཁྱིམ་དུ་སླེབས་སྐབས་ཁོ་
རང་ལ་གཅིག་ནས་སྒོར་མོ་སྤྲོད་རྒྱུ་མེད་པ་དང༌། གཉིས་ནས་བོང་བུ་
འདེད་རྒྱུ་མེད་པས་ཐབས་ཟད་དེ་མཇུག་མཐར་ཁོས་སྐྱིན་ཚབ་ཏུ་རང་ཁྱིམ་
གྱི་ ར་ མ་མང་པོ་སྤྲད། སྐབས་དེར་ཡང་ གྱོང་གུད་ཆེན་པོ་ རག་ སོང་།
– 102 -



གནས་ཚུལ་དང་གནས་ལུགས།
དེའི་ རྗེས་ ཁོས་མནའ་བསྐྱལ་དཔང་བཙུགས་ཏེ་ཤོ་ལན་ཚར་མང་པོ་་
བཅད་མྱོང་ཟེར། །
རེབ་ ཅིག་ལ་ཁོ་རང་སྡེ་བའི་སྐུ་ཚབ་ཏུ་སྒོར་སྟོང་གསུམ་ལྷག་ཁྱེར་
ནས་ས་གཞན་ཞིག་ལ་གཡུལ་གཅོག་འཕྲུལ་འཁོར་ཉོ་རུ་སོང་། ས་དེར་
ཐོན་པ་ན་འཕྲུལ་འཁོར་འཚོང་མཁན་གྱིས་འཕྲུལ་ཆས་ཕ་ཡུལ་དུ་འབྱོར་
རྗེས་ད་གཟོད་སྒོར་སྤྲད་ཆོག་ཟེར་ནས་ཁོས་འཕྲུལ་ཆས་སྤྲོད་ཡུལ་གྱི་ས་
གནས་གསལ་བོར་བྲིས་རྗེས་སྔོན་ལ་ཡོང་། ཕ་ཡུལ་དུ་ལོག་སྐབས་གྲོང་
བརྡལ་ཆུང་ཆུང་ཞིག་བརྒྱུད་ནས་ཡོང་དགོས་པས་ཉིན་དེར་ཁོ་རང་ས་དེར་
བསྡད་པ་རེད། དགོང་མོ་རང་གི་ངོ་ཤེས་ཤོ་རྒྱག་ཅིག་དང་ཕྲད་དེ་ཤོ་
ཁང་ལ་འགྲོ་ཟེར་བ་ན། ཁོ་ཡང་ཤོ་སྐྱོ་ལངས་ནས་བསླུ་བྲིད་དེ་བཟློག་མ་
ཐུབ་པར་ཤོ་རྒྱག་ཏུ་སོང་། མཚན་གང་བོར་ཤོ་བརྒྱབ་སྟེ་ནམ་ལངས་ལ་
ཉེ་དུས་ཁོའི་ལག་གི་སྒོར་མོ་སྟོང་གསུམ་ལྷག་ཚང་མ་ཤོར་ཚར། སྐབས་
དེར་ཁོས་སྒོར་སུམ་བརྒྱ་ལོགས་སུ་བཞག་ཡོད་པ་དེ་ཡིད་ལ་ཤར། འོན་
ཀྱང་དངུལ་ཚར་ནས་ལག་རྩ་སྟོང་བར་གྱུར་ན། ས་གོམ་གང་ལའང་འགྲོ་
མི་ཐུབ་པའི་ཉམས་མྱོང་རྣམས་ཡིད་ལ་དྲན། དེ་བས་ཁོས་རང་གི་ཤོ་
གྲོགས་ལག་ནས་སྒོར་བརྒྱ་བསྐྱིས་ནས་ཤོ་བརྒྱབ། དེ་ཚར་རྗེས་ཡང་སྒོར་
བརྒྱ་བླངས། དེ་ཚར་བ་ན་ཡང་བསྐྱར་སྒོར་བརྒྱ་བླངས། སྔ་གཞུག་ཏུ་
སྒོར་སུམ་བརྒྱ་བསྐྱིས་པ་ཚང་མ་ཅུང་མ་འགོར་བར་ཚར་སོང་། སྐབས་
དེར་ཁོས་བསམ་ཞིག་ཚུགས་རྗེས་ད་མུ་མཐུད་དུ་འདི་ལྟར་སོང་ན་དངུལ་
- 103 -



ཟ་མ་མོའི་སྐྱིད་སྡུག་གངས་མ་ཆར།
སྟེར་རྒྱུ་མེད་པས་སྲོག་ཀྱང་འཆོར་ངེས་སྙམ་ནས་ཤོ་རྒྱག་མཚམས་བཞག་སྟེ་
ཡར་ལངས་ནས་སྒོར་བུད། དོན་དངོས་སུ་ཉིན་དེ་ནི་ཁོ་ལ་མཚོན་ན།
དམྱལ་བ་ཐེངས་ཤིག་བརྒྱུད་པ་དང་གཞི་ནས་མཚུངས། སྐབས་དེར་
ཁོའི་སེམས་སུ་འགྱོད་པ་རྟས་ མི་ཟིན་པ་ཞིག་སྐྱེས་ཀྱང་ཡོད་ཚད་འཕྱིས་
དྲགས་པ་རེད། ཉིན་ཕྱེད་ཙམ་གྱི་རིང་ལ་སེམས་པ་མནར་གཅོད་ཀྱིས་
བསམ་བློ་བཞི་གསུམ་བཅུ་གཉིས་བཏང་རྗེས་ད་གཟོད་ས་གཞན་ལ་འཁྱམ་
རྒྱུ་དེ་བདམས་པ་རེད། རྒྱུ་མཚན་ཞེ་ཁྲེལ་བའི་དོན་དག་འདི་འདྲ་བྱས་
པས་ཕྱིར་ཕ་ཡུལ་དུ་ལོག་ཀྱང་སྒོར་མོའི་རྩིས་སྤྲོད་ཐབས་མེད། ལོ་འདི་
དག་གི་རིང་ལ་ཤོ་ལ་ཞ་བའི་སྒོར་མོ་དང་དངོས་པོ་ཁྱོན་བསྡོམས་ན་ཧ་ལམ་
སྒོར་ཁྲི་གཉིས་ཙམ་ལ་འབུད། “ ཏག་ཏག་ང་རང་ཕ་ཡུལ་ནས་བྲོས་བྱོལ་
བྱས་པའི་ལོ་དེ་ནི་ངའི་བུ་མོར་སློབ་ཡོན་མེད་པར་སློབ་གྲྭ་ནས་ཕྱིར་ཕ་ཡུལ་
ལ་ལོག་པའི་དུས་དེ་རེད།” ཁོས་ད་དུང་བཤད་རྒྱུར། “གལ་ཏེ་ངའི་བུ་མོ་
སློབ་གྲྭར་སོང་ཡོད་རྒྱུ་ན། ད་ལྟ་ཁྱེད་ཚང་གི་ཚ་མོ་དང་འདྲ་བར་སློབ་གྲྭ་
ཆེན་མོ་འགྲིམ་བཞིན་པའི་སྒང་ཡིན། འོན་ཀྱང་བདག་གི་བུ་མོ་དེ་སྔོན་
རྫོང་གཞན་གྱི་ཞིང་སྡེ་ཞིག་ལ་མནའ་མར་བྱིན། ཟླ་གཅིག་ཙམ་གྱི་སྔོན་
ལ་མོས་བྱིས་པ་སྐྱེས་སྐབས་ལུས་མཚག་ཞན་དྲགས་པས་ཨེན་ཙམ་གྱིས་སྲོག་
ཀྱང་ཤོར་སོང་། དོན་དག་དེ་ངའི་མིག་གིས་དངོས་སུ་མཐོང་བས་ཡིད་
ལ་འགྱོད་པས་ཁེངས་ཤིང་། སྙིང་ལ་ན་ཟུག་སྐྱེས་སོང་། འདི་ཡོད་ཚད་
རླག་མཁན་ང་ཡིན། ང་ངོ་མ་འགྱོད་པ་སྐྱེ”ཟེར།
– 104 -



གནས་ཚུལ་དང་གནས་ལུགས།
ངས་ཁྱོད་ཀྱིས་རང་གི་ཆུང་མས་སེན་མགོ་ཁྲག་དང་སེན་རྟིང་རྣག་
གིས་དབྱར་དགུན་སྟོན་དཔྱིད་ལ་ངལ་རྩོལ་བྱས་བྱས་མཐར་བསོགས་པའི་
དངུལ་དེ་ལྟར་ལས་སླ་མོས་བརླགས་ན་སེམས་ཀྱིས་བཟོད་དམ་ཞེས་དྲིས་པ་
ན། ཁོས་དོན་དངོས་སུ་ཤོ་ཕམ་བྱུང་བའི་ཉིན་མོ་རེ་རེ་ནི་ངའི་སེམས་པ་
ཆེས་མི་སྐྱིད་པའི་ཉིན་མོ་རེ་རེ་ཡིན། དེ་བས་ངས་ཉིན་ཞག་རིས་མེད་ལ་
ཟས་ཆུ་ཁ་ལ་མ་རེག་པར་བསྡད་པའང་གང་མང་ཡོད། དང་ཐོག་ངས་
ཤོ་བརྒྱབ་མ་ཐག་ངེད་བཟའ་ཟླ་གཉིས་ཀྱང་དེའི་དོན་དུ་བཟའ་འཁོན་རེ་
གཉིས་བྱས་མྱོང་། རྗེས་སོར་ང་ཤོ་དབྱིངས་ཞུགས་རྗེས་མོས་ལེ་བདའ་
ཚིག་གཅིག་ཀྱང་བཤད་མ་མྱོང་། བུད་མེད་ཚོ་སྐྱེས་པས་བྱ་ངན་བསྒྲུབས་
པ་ཚད་ལས་བརྒལ་ན་ གཤིས་ཀ་ཇེ་འཇམ་དང་ཇེ་གཉོམ་རེད་ཟེར་ནས་
བུད་མེད་ལ་གསལ་ཆ་དོད་པོ་ཡོད་པའི་ཚུལ་ཞིག་བསྟན་པ་ལས། རང་
གི་ཆུང་མའི་བདེ་སྡུག་དང་ཚོར་པ་ལ་དོ་སྣང་གང་ཡང་བྱེད་གི་མེད་པ་འདྲ།
སྐབས་དེར་སྡེ་བའི་ནང་གི་རྒྱལ་ཁམས་འགྲིམས་མྱོང་བའི་རྒན་པོ་དེས་ཁྱོད་
ལ་དངོས་གནས་ཆུང་མ་རིག་ཡག་ཅིག་འདུག མོས་ཁྱོད་ཀྱི་ཚེ་སྲོག་ལ་
བར་ཆད་ཡོང་བར་དོགས་ནས་ཁྱོད་ཀྱི་མི་ལེགས་པའི་བྱ་སྤྱོད་ལ་ལེ་བདའ་
དང་འཁང་ར་མ་བྱས་པ་རེད། དེ་ནི་བུད་མེད་དེའི་རིགས་ཀྱི་ཡོན་ཏན་
གྱི་ཆ་རེད་ཡ་ཟེར། དངོས་གནས་ང་ཚོའི་ལུང་པ་དེར་སྐྱེས་པ་ཞིག་གིས་
ཤོ་བརྒྱབ་ནས་སྒོར་ཁྲི་འགའ་ཤོར་རྗེས་རང་ཤི་བརྒྱབ་པ་རེད། ཁོ་ད་
དུང་ཟླ་ཕོགས་རག་མཁན་གྱི་ལས་བྱེད་པ་ཞིག་རེད། བཤད་ཚུལ་ཡིན་ན།
105 -



ཟ་མ་མོའི་སྐྱིད་སྡུག་གངས་མ་ཆར།
ཁོས་རང་གི་གླ་ཕོགས་ཀྱིས་ཤོ་རྐྱང་རྒྱག་པ་ལས་བྱིས་པའི་སློབ་ཡོན་ལའང་
ཁ་ཡ་མི་བྱེད་པས། ཁོའི་བྱ་བ་མེད་པའི་ཆུང་མས་ ཕག་གསོ་བ་དང་།
གཙག་དྲུབ་བྱེད་པ་སོགས་ཀྱི་ཡོང་སྒོ་ལ་བརྟེན་ནས་བྱིས་པའི་སློབ་ཡོན་གྱི་
མཐུན་རྐྱེན་སྦྱོར་བ་རེད།
ངེད་གཉིས་ཀྱིས་ཁ་བརྡའི་ཁྲོད་ཁོས་རང་གི་བུ་མོར་སློབ་གསོ་མ་ཐོབ་
པར་མི་ཚེ་འཕྲོ་བརླག་ཏུ་བཏང་བར་འགྱོད་སེམས་དྲག་པོ་སྐྱེས་པ་བདེན་
མོད། ཡིན་ཡང་རང་གི་ཚེ་གཅིག་གི་སྐྱ་ཡ་སྡུག་ལ་སྦྱར་བ་ནི་འོས་འཚམ་
རེད་སྙམ་པའི་སྣང་བ་ཞིག་བྱིན། དོན་དངོས་སུ་ལོ་དེ་དག་གི་རིང་ནི་
ཁོའི་ཆུང་མར་མོ་ནད་ཅིག་བྱུང་ནས་སྨན་ཁང་དུ་བསྟེན་མ་ཐུབ་པར་ན་
ཟུག་བཟོད་བསྲན་གྱིས་བསྡད་པའི་དུས་དང་། ཡང་ཁྱོ་གའི་ཤི་གསོན་ལ་
སེམས་ཁྲལ་བྱས་ཏེ་སེམས་པ་སྡུག་གིས་མནར་བཞིན་ཕོ་ལས་མོ་ལས་ཉིས་
བརྩེགས་བྱས་པའི་དུས་ཀྱང་རེད། ཞིང་གྲོང་ནས་ཡོང་བའི་མི་ཞིག་ཡིན་
ཚེ། སྟོན་ལས་དང་དཔྱིད་ལས་ཀྱི་ཚེགས་སྡུག་ཅི་འདྲ་ཡིན་པ་ཡིད་ལ་
གསལ་ངེས་རེད།
གཉིས། གནས་ལུགས།
གོང་གི་གནས་ཚུལ་འདི་དག་ནི་འུ་ཅག་གི་ཆེས་གཞི་རིམ་དང་ཆེས་
དམའ་ས་ནས་བྱུང་དང་འབྱུང་བཞིན་པའི་དོན་དངོས་རེད། ཡིན་་་་
ནའང་དོན་དངོས་ལ་གསལ་ཆ་ཅི་ཡང་མེད་པའི་སྐྱེས་པ་ཁ་ཅིག་གིས་ད་
ཁ 106
=



གནས་ཚུལ་དང་གནས་ལུགས།
དུང་བུད་མེད་རྣམས་གཞན་བརྟེན་སྲིན་འབུ་རེད་ཟེར། ངའི་སྣང་ངོར་
འུ་ཅག་ཁ་བ་རི་པའི་སྐྱེས་པ་རྣམས་ལ་དངོས་ཡོད་འཚོ་བའི་ཁྲོད་ཐུན་མོང་
གི་འདྲ་ས་གཅིག་ཡོད་པ་ནི། གཞན་གྱི་ངལ་རྩོལ་འབྲས་བུ་ལོངས་སྤྱོད་
བྱེད་རྒྱུར་དགའ་བ་དེ་རེད། དེ་ནི་གཞན་བརྟེན་སྲིན་འབུའི་མཚོན་
རྟགས་མ་ཡིན་ནམ། སྐྱེས་པ་ཁ་ཅིག་གིས། ཁེ་དབང་རྩོད་དུས་ལས་ཀ་
ཁོ་ན་རྩོད་པ་མ་རེད་ཟེར། ཡང་ཁ་ཅིག་ན་རེ། ཁེ་དབང་རྩོད་པ་ཟ་
འཐུང་ཁོ་ན་རྩོད་པ་མ་རེད་ཟེར། འོ་ན་ཁྱོད་ཚོ་ལྟར་ན། ཟས་ཞིམ་པོ་
ཡོད་ཚད་ཨ་ཕས་ཟོས། ལས་སྡུག་པོ་ཐམས་ཅད་ཨ་མས་བྱས་ན་ད་འདྲ་
མཉམ་བྱུང་སོང་བ་ཨེ་རེད། དེ་ནི་ཐོག་མའི་གཞི་རྩའི་སྟེང་འདྲ་མཉམ་
མ་ཡོང་བའི་རྟགས་རེད། འདྲ་མཉམ་མེད་ས་ཞིག་ནས་ཁེ་དབང་ཇི་ལྟར་
རྩོད། ཡང་དཔྱོད་ཤེས་པ་ཞིག་གིས་བུད་མེད་ཀྱི་ཁེ་དབང་བུད་མེད་རང་
ཉིད་ཀྱིས་རྩོད་པ་ལས་གཞན་གྱིས་སྟེར་ས་འགྲོ་བ་མ་རེད་ཟེར། ཟུར་
གཅིག་ནས་བལྟས་ན། དེ་ནི་ དངོས་ གནས་ རེད་ མོད། འོན་ཀྱང་།
སྐྱེ་ཁམས་ཀྱི་དྲག་ཞན་ལ་བརྟེན་ནས་བུད་མེད་རྣམས་མཐའ་གཅིག་ཏུ་
གདུལ་བྱ་རེད་སྙམ་པའི་ཁྱོ་དབང་རིང་ལུགས་ཀྱི་སྲོལ་རྒྱུན་འདི་འདྲ་ཞིག་
གི་འོག་ཏུ། འདྲ་མཉམ་ཇི་ལྟར་གླེང་དགོས། ཁེ་དབང་ཇི་ལྟར་རྩོད་
དགོས། རྩོད་རྒྱུ་མང་དྲགས་ན་སྐྱེས་པ་དེའི་རིགས་ཀྱིས་གཅར་རྡུང་མི་
བྱེད་པའི་ངེས་པའང་གཏན་ནས་ཡོད་པ་མ་རེད། ཁྱོད་ཀྱིས་བཤད་སའི་
དམིགས་ཡུལ་གྲོང་ཁྱེར་དུ་འཚོ་བཞིན་པའི་བུད་མེད་དག་ཡིན་པ་བདེན་
- 107 ཁ་



ཟ་མ་མོའི་སྐྱིད་སྡུག་གངས་མ་ཆར།
མོད། ཡིན་ཡང་འུ་ཅག་བོད་པ་ཕལ་མོ་ཆེ་རོང་འབྲོག་ཁུལ་ནས་ཡིན་པ་
ཁྱེད་ཀྱིས་ཤེས་གསལ་ལྟར། ཁོར་ཡུག་དེ་འདྲ་རུ་འཚར་ལོངས་བྱུང་བའི་
ང་ཚོར་འདྲ་མཉམ་དང༌། ཁེ་དབང་། རང་དབང༌། རྩིས་ཐང་གི་
འདུ་ཤེས་ཤིག་ཇི་ལྟར་སྐྱེ་ཐུབ། ང་ཚོ་སྐྱེས་མ་ཐག་གི་བློ་འབྱེད་སློབ་གསོ་
སྟེ། ཨ་ཕས་བུ་མོ་ཚོ་སྐྲ་རིང་ལ་བློ་ཐུང་ཟེར་ནས་ལོ་ཆུང་གི་གངས་དཀར་
དྲན་པའི་ངོས་ལ་བུད་མེད་ལ་དཔྱོད་ཤེས་མེད་ཅེས་ཐོག་མ་ནས་ཐག་གིས་
བཅད། ཨ་མས་མོ་ལུས་བླངས་ན་གཅར་རྡུང་ཉོ་དགོས་ཟེར་ནས་བུ་མོ་
ཚོའི་རྩིས་ཐང་ལ་རྡོག་བརྫིས་བྱས་ཏེ་བྲན་གཤིས་ལྡན་པའི་མི་བུ་དག་ཏུ་
སྐྱེད་སྲིང་བྱས་པ་དང༌། ཡང་བུ་མོ་ཚོ་སྐྱེས་མ་ཐག་ནས་སྲོལ་རྒྱུན་དང་
ཁོར་ཡུག སྤྱི་ཚོགས་སོགས་ཀྱིས་མཐའ་གཅིག་ཏུ་ཡིན་དགག་དང་ཁྱད་
གསོད་བྱས་ཐོག རིན་ཐང་ལྡན་པའི་མི་ཚེའི་འཇོན་ཐང་ཡང་དེ་ལ་དེ་
བསྟུན་གྱིས་འཕྲོ་བརླག་དང་ཆུད་ཟོས་སུ་བཏང་དང་གཏོང་བཞིན་ཡོད་པ་
རེད། དེ་ནི་ང་རང་བུད་མེད་ཅིག་ཡིན་པ་དང་ཡང་ཁོར་ཡུག་དེ་འདྲ་རུ་
འཚར་ལོངས་བྱུང་ཞིང་ དེས་བག་ཆགས་ཟབ་ མོ་ བཞག་ཡོད་ པས་ ཡིན།
ཐ་ན་དེ་རིང་ངས་རང་ཚོད་ཀྱིས་ལྟ་ཚུལ་རེ་གཉིས་འབྲི་སྐབས་གློག་ཀླད་ཀྱི་
གམ་དུ་ཡི་གེ་གཏགས་ པའི་ ཐག་ སྒྲ་གྲགས་མཚམས་ སུ་ གློ་བུར་དུ་འདི་
དངོས་གནས་ཡིན་ནམ་རྨི་ལམ་ཡིན་སྙམ་པའི་ཡིད་ཆེས་དཀའ་བའི་ཚོར་པ་
རེ་གཉིས་ཀྱང་མི་སྐྱེས་རང་སྐྱེས་རེད། རྒྱུ་མཚན་བུད་མེད་ལ་དཔྱོད་ཤེས་
མེད་ཅེས་པའི་ཚིག་དེས་བུད་མེད་རྣམས་ངང་ངམ་ཤུགས་ཀྱིས་ཆུད་ཟོས་སུ་
– 108 -



གནས་ཚུལ་དང་གནས་ལུགས།
གཏོང་གིན་ཡོད་པ་རེད། འདི་ཡོད་ཚད་ཀྱི་ཡོད་ཚད་སྲོལ་རྒྱུན་ལ་མ་
འབྲེལ་བ་ཞིག་ག་ལ་ཡིན། ཡང་སྲོལ་རྒྱུན་ཐམས་ཅད་སྟེས་དབང་དུ་གྲུབ་
པ་ཞིག་མིན་པར་བཤད་ཡོད། ལར་བདག་ནི་བུད་མེད་ཀྱི་ཁེ་དབང་ལ་
ཞིབ་འཇུག་བྱེད་མཁན་ཞིག་མིན། ཡིན་ཡང་རང་ཉིད་བུད་མེད་ཅིག་
ཡིན་པས་གངས་ཅན་བུད་མེད་ཀྱི་ལས་སྡུག་པོ་འདི་མིག་གིས་མཐོང་ཐེངས་
རེར་སྐྱུར་སྐྱུར་བའི་ཚོར་པ་རྣོན་པོ་ཞིག་ངང་གིས་བྱིན་ཡོང་སྟེ། རང་
ཚོད་ཀྱིས་འདིའི་ཕྱོགས་ལ་བསམ་གཞིག་ཕྲ་མོ་རེ་མི་གཏོང་ཀ་མེད་བྱུང་
སོང་། །
，
རྐྱེན་དེ་དག་གཙོ་བྱས་ཐོག་གནས་སྐབས་སུ་འུ་ཅག་ཁ་བ་རི་པའི་
བུད་མེད་དག་ལ་མཚོན་ན་ཁེ་དབང་སོགས་སྙན་སྙན་པའི་མིང་ཚིག་འདི་
དག་ཧ་ཅང་རྒྱས་སྤྲོས་ཀྱི་ཚོད་དུ་སྣང་ནའང་། དེ་གཏན་ནས་ རག་་་་
ཐབས་མེད་པ་ཞིག་ཀྱང་མ་རེད། རྒྱུ་རྐྱེན་རྟེན་འབྲེལ་འཛོམས་ན་འུ་ཅག་
ལའང་འདུ་ཤེས་དེ་རིགས་སྐྱེ་ངེས་རེད། གཞན་གྱི་སྔོན་ཐོན་རྒྱལ་ཁབ་
ལྟར་ནའང་བུད་མེད་དཔྱོད་ཤེས་པ་དག་གིས་མ་བསྐུལ་དང་ལེན་གྱིས་བུད་
མེད་ཀྱི་ཁེ་དབང་དང་འདྲ་མཉམ་ལ་ རྒྱང་འབོད་དང་བརྩོན་ལེན་བྱས་
མཐར་ད་གཟོད་བུད་མེད་ཚོར་ཐོབ་ཆོག་ཆོག་གི་ཁེ་དབང་དེ་ཐོབ་པ་རེད།
འུ་ཅག་བུད་མེད་ཤེས་ཡོན་ཅན་རྣམས་གཙོ་བྱས་ཏེ་བུད་མེད་རྟོགས་སད་
འབྱུང་བར་བརྩོན་ལེན་བྱས་ན་མི་འགྱངས་པར་འུ་ཅག་ལའང་འདྲ་མཉམ་
གྱི་གོ་ས་ཐོབ་པར་ང་ལ་ཡིད་ཆེས་བརྟན་པོ་ཡོད། རྒྱུ་མཚན་ནི་དེ་གཞན་
– 109 -



ཟ་མ་མོའི་སྐྱིད་སྡུག་གངས་མ་ཆར།
སྔོན་ཐོན་རྒྱལ་ཁབ་དག་གི་བུད་མེད་རྣམས་བརྒྱུད་མྱོང་བའི་ལམ་གྱི་རིམ་
པ་ཡིན་པས་རེད། །
ཞོར་དུ་སྐྱེས་པ་དཔྱོད་ཤེས་པ་དག་ལ་ཞུ་རྒྱུ་ཞིག་ནི། བུད་མེད་ལ་
ཁེ་དབང་མེད་པ་དེ་སྐྱེས་པ་རྣམས་ལ་འབྲེལ་བ་མེད་པ་ཞིག་གཏན་ནས་མ་
རེད། བཙན་པོ་ཡོད་ས་ནས་ད་གཟོད་གཉོམ་ཆུང་བྱུང་བ་རེད། ཁྱོ་
དབང་རིང་ལུགས་ཀྱི་འབྱུང་རྐྱེན་གཙོ་བོ་སྲོལ་རྒྱུན་གྱིས་སྐྱེས་པ་རྣམས་ལ་
དམིགས་བསལ་གྱི་ཁྱད་དབང་གནང་བ་དེ་ནས་བྱུང་བ་རེད། སྤྱིར་དེ་ནི་
མིའི་རིགས་དར་མ་ཐག་གི་འདུ་ཤེས་འཛིན་སྟངས་ཤིག་ཡིན་ན་མི་ཆོག་པ་
མེད་མོད། འོན་ཀྱང་འུ་ཅག་ལ་མཚོན་ན། དུས་རབས་གསར་པའི་ཕོ་
མོ་འདྲ་མཉམ་གྱི་ཁ་གཡང་བར་མེད་དུ་སྒྲོག་པའི་དུས་དེ་རིང་། ད་དུང་
གནས་ལུགས་གང་ཡང་མི་བརྩི་བར་སྐྱེ་ཁམས་ཀྱི་བཙན་ཤེད་ཁོ་ནར་བརྟེན་
ནས་བུད་མེད་ལ་གང་འདོད་དུ་ཐུབ་ཚོད་བྱེད་ཀྱིན་ཡོད་པ་རེད། འུ་
ཅག་གི་སྐྱེས་པ་དག་གི་མཛེས་དཔྱོད་ལྟ་བ་དང་འདུ་ཤེས་འཛིན་སྟངས་ནི།
བུད་མེད་རྣམས་མཐའ་གཅིག་ཏུ་གདུལ་བྱ་རུ་སྙམ་པའི་བསམ་བློ་དེའོ། །
དེ་ནི་སྐྱེས་པ་རྣམས་ལ་སྲོལ་རྒྱུན་གྱི་ཁྱད་དབང་གནང་དྲགས་པའི་རྐྱེན་
དང་། འུ་ཅག་གི་རིག་གནས་ཀྱིས་ཕོ་མཆོག་མོ་དམན་དུ་འདོད་པའི་
འདུ་ཤེས་ཤུགས་དྲག་པ། ཐ་ན་ཤེས་ཡོན་ཅན་སྐོར་ཞིག་གིས་ཀྱང་སྲོལ་
རྒྱུན་གྱི་ལྟ་བ་མཁྲེགས་འཛིན་བྱས་ཏེ་མཐོང་སྣེ་མི་འདྲ་ས་ནས་བུད་མེད་ཀྱི་
བདེ་སྡུག་ལ་བསམ་བློ་ཞིབ་མོ་མ་བཏང་བའི་རྐྱེན་རེད། དེ་ཡང་ཁོ་ཚོས་
- 110 -



གནས་ཚུལ་དང་གནས་ལུགས།
བཤད་པ་བཞིན་མི་རང་ཉིད་ནས་མགོ་རྩོམ་མ་ཐུབ་པའི་རྟགས་རེད་སྙམ།
སྐྱེས་པ་ཚོས་འདུལ་བསམ་པའི་བློ་དེས་འུ་ཅག་གི་བུད་མེད་རྣམས་རང་
ཡུལ་དུ་སྡོད་མ་ཚུགས་པར་གཞན་ཡུལ་དུ་འབྲོ་བའི་མཇུག་འབྲས་དེ་བསྐྱེད་
པ་རེད། བསམ་བློ་ཕྲ་མོ་རེ་བཏང་ཚེ། དེ་ཡང་རང་རེའི་བུད་མེད་
རྣམས་ཀྱིས་ཕྱོགས་མི་མཚུངས་པའི་ས་ནས་རང་གི་མི་ཚེའི་སྦྱོར་བའི་སྟེང་
ཁེ་དབང་རྩོད་ཀྱིན་པའི་ རྟགས་ རེད། ཕྱི་ངོས་ནས་བལྟས་ན་སྐྱེས་པ་
རྣམས་ཀྱིས་སྔར་བཞིན་སྲོལ་རྒྱུན་གྱིས་གནང་བའི་ཁྱད་དབང་གི་ཆོ་ལོ་དེ་
སྲུང་འཛིན་བྱས་ཡོད་ནའང༌། ཤུགས་ན་བུད་མེད་རྣམས་ཀྱིས་མི་འདོད་
པའི་རྣམ་འགྱུར་སྟོན་བཞིན་པ་དཔེར་ན་ནང་ལོག་ཏུ་བག་མར་འགྲོ་རྒྱུགས་
ཆེ་བའི་སྣང་ཚུལ་དེ་དག་ལས་ཀྱང་ཤེས་ཐུབ་བོ། །ཡང“ཧི་མ་ལ་ཡ” ཞེས་
པའི་དྲ་ཚིགས་དེའི་སྟེང་བུད་མེད་ཀྱི་གནས་ཚུལ་མང་པོ་བརྗོད་ཡོད་པ་
ལས། སྐྱེས་པ་སྐོར་ཞིག་གིས་བུད་མེད་ཀྱི་ཁེ་དབང་སྐྱེས་པ་ཚོར་གཏན་
ནས་འབྲེལ་བ་མེད་སྙམ་པ་རེད། དེ་དག་ནི་བསམ་གཞིག་སྔོན་ལ་མ་
སོང་བར་བསྟུན་བློ་མ་སྨིན་པའི་ལྟ་བ་ཡིན་པས་དེའི་སྐོར་གླེང་རིན་མེད་
ནའང་། དེ་ལས་གཞན་རང་ཉིད་ཤེས་ཡོན་ཅན་དུ་རློམ་མཁན་དག་གིས་
དངོས་ཡོད་འཚོ་བའི་ཁྲོད་ཀྱི་ཡ་ང་བའི་སྣང་ཚུལ་འདི་རིགས་ལ་དོ་སྣང་
ཏོག་ཙམ་རེ་བྱས་ན་མི་ཆོག་པ་ཅི་ལ་ཡོད། འུ་ཅག་ཁྲོད་རྩོམ་གྱི་ལམ་ནས་
བུད་མེད་ཀྱི་བདེ་སྡུག་དང་ལས་དབང་ལ་ཐད་ཀར་བསམ་བློ་གཏོང་བ་
དང་ཐེ་གཏོགས་བྱེད་མཁན་ཞིག་ད་ཕན་བདག་གིས་མཐོང་མ་བྱུང༌། དེ་
– 111 -



ཟ་མ་མོའི་སྐྱིད་སྡུག་གངས་མ་ཆར།
ཡང་འུ་ཅག་གི་སྐྱེས་པ་ཚོ་དངོས་ཡོད་འཚོ་བའི་གནད་དོན་ལ་རྩིས་མཐོང་
བྱེད་པར་མི་དགའ་བར་གཞུང་ལུགས་སྲ་མོའི་རིགས་ལ་འཇུ་བར་དགའ་བ་
དང༌། ཡང་མིག་མཐོང་ལག་ཟིན་གྱི་འཚོ་བའི་བདེ་སྡུག་ལ་དོ་སྣང་བྱེད་
པར་མི་དགའ་བར་རྟོག་བཟོ་དང་འཕྲུལ་སྣང་གི་ཚོར་པ་སྐྱིད་པོ་འཚོལ་
སྙེག་བྱེད་རྒྱུར་དགའ་བའི་རྐྱེན་ཡིན་ན་ཐང་མོད། སྤྱིར་མི་རིགས་ཤིག་
འཕེལ་རྒྱས་སུ་འགྲོ་དགོས་ན། ཕོ་དང་མོ་ནི་བྱ་ཞིག་གི་གཤོག་ཟུང་ལྟ་བུ་
རེད། དཔེ་ཆུང་ཆུང་ཞིག་གི་སྒོ་ནས་བཤད་ན། ཁྱིམ་འཁོས་བཟང་
ཞན་གྱི་གནད་དོན་དེ་སྐྱེས་ཕོ་མོ་རེ་རེ་ལ་རག་ལས་ཡོད་པ་བཞིན་ནོ། །
2005/11ནང་གྲུབ།
– 112 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་
པའི་གཏམ་ཐོར་བུ།
རོང་འབྲོག་ཁུལ་གྱི་ཕ་མ་ཕལ་མོ་ཆེའི་རྒྱུད་ན་ཕོ་མཆོག་མོ་དམན་གྱི་
འདུ་ཤེས་རྙིང་པ་ཞིག་ཁྲིགས་ཆགས་སུ་ཡོད་པ་རེད། དེ་ཡང་ཁྱིམ་ལས་
མང་ཆེ་ཤོས་བུ་མོས་བྱེད་ཅིང་། ཁྱིམ་ཚང་གི་རྒྱུ་ནོར་གྱི་བགོ་སྐལ་ཐོབ་པ་
བུ་མོར་ཉུང་བ་དང༌། སློབ་གསོ་ཐོབ་པའི་གོ་སྐབས་ཀྱང་བུ་དང་བུ་མོ་
འདྲ་མཉམ་མིན་པ་སོགས་རེད། །
བདག་གི་ཁྱོ་གའི་ཨ་ཁུ་ཞིག་འབྲོག་ཁུལ་གྱི་རྫོང་མི་རིགས་སློབ་འབྲིང་
ཞིག་གི་དགེ་རྒན་ཡིན། གནས་དེར་མཚོན་ན་ཁོ་ནི་ཤེས་བྱ་ཡོན་ཏན་
འཛོམས་པའི་མཁས་པ་ཞིག་རེད། ལོ་དུ་མའི་སྔོན་དུ་ཁོས་རང་གི་ཕ་
ཡུལ་གྱི་ལོ་རྒྱུས་དཔེ་ཆ་ཞིག་ཀྱང་བྲིས་མྱོང་། ཁོ་རང་ལ་བུ་མོ་ལས་བུ་
གཅིག་ཀྱང་མེད་ཅིང་། ཁོས་བུ་མོ་ཚང་མ་སློབ་གྲྭར་མ་བསྐྱལ་བར་ཁྱིམ་
དུ་བཞག རྒྱུ་མཚན་དྲིས་ཚེ། ཁོས་བུ་མོ་སློབ་གྲྭར་བསྐྱལ་ཀྱང་ཅང་མི་
འཁྱོངས་ ཟེར། རྗེས་ སོར་ གཅིག་ལ་ མག་ པ་ བསུས་ ཏེ་ ཁྱིམ་ དུ་ བཞག
གཞན་རྣམས་སྔ་གཞུག་ཏུ་གནས་ལ་བྱིན་པ་རེད། དེ་བཞིན་དུ། འུ་
ཅག་བོད་ཀྱི་ཁྱིམ་ཚང་ཞིག་ལ་བུ་ཞིག་དང་བུ་མོ་ཞིག་ཡོད་ཅིང་། བྱིས་པ་
གཅིག་ལས་ སློབ་གྲྭར་བསྐྱལ་བའི་ཆ་རྐྱེན་མེད་པའི་དབང་དུ་བཏང་ན།
- 113 —



ཟ་མ་མོའི་སྐྱིད་སྡུག་གངས་མ་ཆར།
གོ་སྐབས་དེ་ནི་བཤད་མ་དགོས་པར་བུ་དེ་ལ་རག་པ་ཁོ་ཐག་རེད། སློབ་
གྲྭ་ཆེན་མོ་འགྲིམ་པའི་གོ་སྐབས་ཀྱང་དེ་མཚུངས་རེད།།
རྐྱེན་དེ་དག་གི་དབང་གིས། བུ་མོ་ཚོའི་སེམས་ལ། ཕ་མ་ཚོར་བུ་
དང་བུ་མོར་ཕྱོགས་ཞེན་ཡོད་པ་དང༌། ཕ་མས་རང་ཉིད་ལས་ཕུ་ནུ་ལ་
འདང་རྩིས་ཆེ་སྙམ་པའི་བག་ཆགས་ཤིག་འཇོག་གི་ཡོད་པ་རེད། ངས་ཚ་
མོ( བདག་གི་ཨ་ཅེའི་བུ་མོ) དང་ཁ་བརྡ་བྱེད་སྐབས་མོས་ང་ལ། ཕ་མ་གཉིས་
ཀས་ངའི་ཕུ་བོ་ཆུང་དུས་སུ་སློབ་གྲྭར་མངགས་པ་དང༌། ང་རང་ཕ་མའི་
རྐང་ཚེགས་ལག་ཚེགས་ལེན་རོགས་བྱེད་དུ་བཅུག་ནས་ཁྱིམ་དུ་བཞག་པ་
ཡིན། དེ་ནས་ང་འཚར་ལོངས་བྱུང་སྟེ་གནས་ལ་འགྲོ་བའི་དུས་ཉེ་སྐབས།
རྣ་ལམ་དུ་ཡང་དང་བསྐྱར་དུ་བུ་མོ་འགྲོ་ས་གནས་ཡིན་ཟེར་ནས་ཚིག་བརྡ་
རྒྱག་པ་རེད། ཐ་ན་རྨོ་བོས་ང་ལ་བཞག་པའི་བྱུ་རུའི་སྐེ་རྒྱན་དེ་ཡང་ཕུ་
བོའི་ཚོང་བརྡིབས་སྐབས། ཁོ་ཚོས་དོམ་དེ་གསོད་བྱེད་དུ་སྤྲད་སོང་ཟེར།
སྐད་ཆ་འདི་ལས་ཁོ་མོར་ཕ་མ་གཉིས་ལ་སྐང་ར་ཡོད་པ་གསལ་བོར་མཐོང་
ཐུབ། །
འུ་ཅག་བོད་ཀྱི་ཁ་དཔེ་ལ། བུ་མོ་འགྲོ་ས་གནས་དང༌། བུ་ཚ་
འདུག་ས་གཞིས་ཡིན་ཟེར། དེ་བས་ཁྱིམ་ཚང་གི་བདག་པོ་ནི་བུ་རྣམས་
ཡིན་པ་དང༌། སྒོ་ཕྱི་ལ་འགྲོ་མཁན་ནི་འུ་ཐུག་ན་མ་གཏོགས་བུ་མོ་དག་
རེད། འདི་ནི་ང་ཚོའི་ཕ་མེས་ཡང་མེས་ནས་དར་ཡོང་བའི་སྲོལ་རྒྱུན་
ཞིག་རེད། སྔོན་ཆད་ཡིན་ན། བུ་མོ་ཚོ་མཐའ་གཅིག་ཏུ་ཐལ་ལས་རྡུལ་
– 114 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ། །
ལས་བྱས་ནས་ཁྱིམ་དུ་སྡོད་པ་དང༌། བུ་ཕོ་རྣམས་སློབ་གྲྭར་འགྲོ་བ་རེད།
ད་ལྟ་གནས་ཚུལ་འདིར་འགྱུར་བ་ཅུང་ཙམ་བྱུང་ཡོད་ནའང༌། ཁོ་ཚོའི་
བསམ་བློའི་བག་ཆགས་དེ་རྩ་བ་ནས་འགྱུར་ཡོད་པ་མ་རེད། དེ་གང་
གིས་ ཤེས་ཐུབ་ཟེར་ན། ང་ཚོའི་ལུང་ པ་ ལ་ ཆ་བཞག་ནས་ བཤད་ན།
ཁྱིམ་ཚང་ནང་གི་བུ་ལ་ལས། རང་ཁྱིམ་གྱི་གཡུ་བྱུར་དང་ར་ལུག་སོགས་
བཙོངས་པ་དང་། ཡང་ལ་ལས་འབྲུ་རིགས་དང་སྡོང་པོ་སོགས་བཙོངས་
རྗེས་ཕྱི་རོལ་ཏུ་འཁྱམས་ཏེ་ཁེར་སྐྱིད་རྒྱག་པ་རེད། དེ་ལྟར་བུ་རྣམས་
གྱིས་དོན་ངན་པ་ཅི་བྱས་ཀྱང་། མཐར་ཐུག་ཁྱིམ་ཚང་དེའི་ཕྱི་ཟོག་ནང་
ནོམ་ཐམས་ཅད་སྔར་བཞིན་ཁོ་ཚོར་དབང་བ་རེད། །
བུ་མོ་ཚོ་ནི་དེ་ལས་ལྡོག་སྟེ། ཆུང་དུས་ནས་བཟུང་ཕྱི་ལས་ནང་
ལས་ཐམས་ཅད་བྱས་ན་ཡང༌། མཐའ་མཇུག་འགྲོ་ས་གནས་ཡུལ་ལས་
ཡོད་པ་མ་རེད། ང་ཚོའི་ཕ་ཡུལ་ཞིང་གྲོང་གི་གནས་ཚུལ་ལྟར་ན། ལོ་
བཅུ་དྲུག་ནས་བཅུ་དགུའི་བར་ནི་བུ་མོ་ཚོ་གནས་ལ་འགྲོ་བའི་ཆེས་བཟང་
བའི་དུས་ཚོད་རེད། གལ་ཏེ་བུ་མོ་ཞིག་གནས་ལ་འགྲོ་བའི་ལོ་ཚོད་དེའི་
ནང༌། མནའ་མར་སློང་མཁན་མེད་པ་དང་རང་ཉིད་འདོད་པའི་ཁྱོ་ག་
ཞིག་དང་མ་ཕྲད་ཚེ། དེ་ནི་མོ་རང་གི་ངོ་ཚ་དང་། ཕ་མའི་ལ་རྒྱ་ཤོར་བ་
རེད། དེ་བས། ཕ་མ་དང་ཡུལ་མི་ཚོས་བུ་མོ་གོ་རྒས་མ་ཟེར་ནས་ཟུར་
ཟ་དང་ངོ་མཚང་ཡང་འདུ་ངེས་རེད། དེ་ལྟར་ཡིན་ཙང༌། ལོ་ཚོད་དེ་
ལ་སླེབས་པའི་ཞིང་གྲོང་གི་བུ་མོ་སྐྱེས་གཟུགས་ཕལ་པ་རྣམས་ནི། སེམས་
– 115 -



ཟ་མ་མོའི་སྐྱིད་སྡུག་གངས་མ་ཆར།
པ་ཧ་ཅང་མི་སྐྱིད་པའི་དུས་ཤིག་ཀྱང་རེད། སྐབས་དེར་བུ་མོ་དེ་དག་
གིས་རང་ཉིད་མནའ་མར་སློང་མཁན་རེ་ཨེ་ཡོད་ལ་རེ་བ་དང༌། རང་ལ་
དབང་བའི་གོ་ཁ་དྲོན་མོ་ཞིག་ཨེ་རྙེད་ལ་འཁྲེང་བཞིན་སེམས་པ་མནར་
གཅོད་ཀྱིས་ཁེངས་ཏེ་ཡོད་པ་རེད། དེ་ལྟ་ནའང་། གལ་ཏེ་བུ་མོ་ལག་
ལས་ ཀ་ ཡོད་ པ། ཡག་ མོ་ སྒོ་ འཛོམས་ པ། ཤ་ རུས་ པ་ གཙང་ བ།
རིགས་རུས་རྒྱུད་དག་པ། གཤིས་འབྱུང་པ་གཡང་མོ་ལུག་ལྟ་བུ་ཞིག་ཡིན་
ཚེ། ལས་སླ་མོའི་ངང་གནས་ཡུལ་རྙེད་པ་རེད། འོན་ཀྱང་ཡོན་ཏན་དེ་
དག་འཛོམས་པའི་སྨན་ཤར་བུ་མོ་ཧ་ཅང་ཉུང་ཤས་རེད། དེར་བརྟེན།
རོང་འབྲོག་ཁུལ་ གྱི་བུ་མོ་བསླུས་འཚོང་བྱེད་སླ་བ་དང་རིགས་གཞན་གྱི་
སྐྱེས་པར་འ གྲོགས་ནས་ནང་ལོག་ཏུ་བག་མར་འགྲོ་དགའ་བ་ནི། གཅིག་
ནས་སློབ་གསོ་མ་ཐོབ་པ་དང་། གཉིས་ནས་རང་ཁྱིམ་དུ་འདུག་སྲོལ་
མེད་པ། གསུམ་ནས་མནའ་མའི་གོ་ས་དམའ་བ། བཞི་ནས་ཁྱོ་གས་
ཁྱིམ་ཚང་གི་འགན་ཡག་པོ་མི་འཁུར་བ། ལྔ་ནས་ཕ་ཡུལ་དབུལ་ཕོངས་
ཡིན་པ་སོགས་ཀྱི་རྐྱེན་རེད་སྙམ།
དེས་ན། བོད་ཀྱི་ཕ་མ་རྣམས་ཀྱིས་བུ་དང་བུ་མོར་ཕྱོགས་ཞེན་མི་
བྱེད་པར་ཕོ་མཆོག་མོ་དམན་གྱི་འདུ་ཤེས་ངན་པ་འདི་རྩ་བ་ནས་བསྒྱུར་
དགོས་པར་མ་ཟད། བུ་དང་བུ་མོ་གང་ཡིན་ཡང་འདྲ་མཉམ་གྱི་སློབ་
གསོའི་གོ་སྐབས་སྤྲོད་དགོས་པ་གཞིར་བཞག་རེད། མི་ཞིག་ལ་ཤེས་བྱ་
ཡོན་ཏན་འབྱོར་ན། ཕན་ཡོན་དཔག་ཏུ་མེད་པ་སྨོས་མ་དགོས་ཀྱང༌།
– 116 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
༥
འདིར་སྐབས་བབས་ཀྱི་གླེང་གཞི་དང་འབྲེལ་བའི་དཔེ་ཆུང་ངུ་ཞིག་དྲངས་
ན་འདི་ལྟ་རེད། བོད་ཀྱི་བུ་མོ་ཁ་ ཤས་བསླུས་འཚོང་བྱས་པའི་གསར་
འགྱུར་འདི་རྒྱ་ཡིག་གི་བོད་མིའི་རིག་གནས་དྲ་རྒྱ་རུ་བཀོད་རྗེས། དྲ་
གྲོགས་རྣམས་ཀྱིས་རང་གི་ལྟ་ཚུལ་འདྲ་མིན་སྣ་ཚོགས་བཀོད་ཡོད་པ་ལས་
འཕྲིན་ཐུང་འདི་འདྲ་ཞིག་མཐོང་། དེ་ཡང་ས་ཆ་ག་གེ་མོ་ཞིག་གི་སློབ་
འབྲིང་སློབ་གྲྭའི་སྒོ་ཁ་ནས། བོད་ཀྱི་བུ་མོ་ཞིག་ལ་རང་གི་ངོ་ཤེས་ཤིག་
གིས་འཚོལ་བཞིན་འདུག་ཟེར་ནས་མགོ་སྐོར་བཏང་ སྟེ་ ཀ་ཆུ་རུ་བསླུས་
འཚོང་བྱས་པ་རེད། སྟབས་ལེགས་པ་ཞིག་ལ། མོ་རང་སློབ་གྲྭ་པ་ཞིག་
ཡིན་པས་ཡི་གེ་ཅུང་ཤེས་པ་དང་། ཡང་མི་ སེམས་ བཟང་ ཞིག་གིས་་་་
རོགས་རམ་བྱས་པར་བརྟེན་བྲོས་ནས་ཐར་ཏེ་ས་ཁུལ་དེའི་སྤྱི་བདེ་ཁང་ལ་
གཏུགས་ པ་དང༌། མོ་རང་ཕྱིར་ ཕ་ཡུལ་ལ་ཡོང་ཐུབ་ པ་བྱུང་བ་རེད།
དེ་ཡང་བུ་མོ་དེས་ཡི་གེ་ཤེས་པའི་དགེ་མཚན་མ་ཡིན་ནམ།
ཞར་བཀོད།
བོད་ཀྱི་བུད་མེད་གཞན་ཡུལ་དུ་ཕྱིན་པའི་གནས་ཚུལ།
ནང་ལོག་ཏུ་གནས་ལ་སོང་བའི་བོད་ཀྱི་བུད་མེད་མང་ཆེ་ཤོས་ནི།
ཚད་ལྡན་སློབ་གསོ་ཐོབ་མྱོང་མེད་པའི་མཐའ་འཁོབ་ཞིང་གྲོང་དང་འབྲོག་
ཁུལ་གྱི་བུད་མེད་དག་རེད། དེ་དག་ལས་ལ་ལ་ཞིག་བོད་ཡུལ་དུ་ཞོར་
ལས་ལ་ཡོང་བའི་གཞན་རིགས་ཀྱི་སྐྱེས་པར་འགྲོགས་ནས་ནང་ལོག་ལ་ཡོང་
– 117 =



ཟ་མ་མོའི་སྐྱིད་སྡུག་གངས་མ་ཆར།
བ་རེད། ཡོང་བའི་རྒྱུ་མཚན་ནི་རང་ཡུལ་གྱི་དབུལ་ཕོངས་བློས་མ་བཟོད་
པས་ཡིན་ཟེར། ཡང་ལ་ལ་ཞིག་གཞན་གྱིས་བསླུས་འཚོང་བྱས་ཏེ་ནང་
ལོག་ཏུ་ཡོང་བ་རེད། སྨྱུག་ཐོགས་པས2003ལོར། རྒྱ་རིགས་དང་ཧུའེ་
རིགས་ཀྱི་གྲོང་ཚོ་ཁ་ཤས་ལ་བརྟག་དཔྱད་བྱེད་སྐབས། རྒྱུ་རྐྱེན་མི་འདྲ་
བའི་སྒོ་ནས་ནང་ལོག་ཏུ་མནའ་མར་ཡོང་ཡོད་པའི་བོད་ཀྱི་བུད་མེད་རེ་
འགའི་གནས་ཚུལ་ཤེས་པར་མ་ཟད། ད་དུང་ཁོ་མོ་ཚོར་བཅར་འདྲི་བྱས།
བོད་རིགས་བུ་མོ་ཧྥ་ཐེ་མེའེ་ལ་བཅར་འདྲི་བྱས་པ།
ང་ཚོས་ཏ་ཏུང་སྡེ་བ(ཏ་ཏུང་སྡེ་བ་ནི་ཀ་ཆུ་ཁུལ་ཅི་ཧྲི་ཧྲན་རྫོང་གི་པོ་ཨན་
རིགས་ཀྱི་སྡེ་བ་ཞིག་རེད)དང་སྡེ་བ་དེའི་ཉེ་འཁོར་དུ་བོད་ཀྱི་བུད་མེད་འགས་
རང་གི་ནང་ཆོས་ཀྱི་དད་པ་བསྒྱུར་ཏེ་ཁ་ཆེའི་ཆོས་ལུགས་ལ་དད་པ་བྱས་
ནས་ས་དེའི་མནའ་མ་བྱས་ཡོད་པ་ཤེས་རྗེས། ཆེད་དུ་བོད་རིགས་བུ་མོ་
ཧྥ་ཐེ་མེའེ་ལ་བཅར་འདྲི་བྱས་པ་ཡིན། ཧྥ་ཐེ་མེའེ་ཡི་བོད་མིང་ལ་ཚེ་རིང་
བདེ་སྐྱིད་ཟེར། ད་ལོ་ལོ་ཉེར་བདུན་རེད། ཕ་ཡུལ་ནག་ཆུ་ཨ་མདོ་རྫོང་
ནས་རེད། ལོ་བཅུ་བདུན་སྟེང་ཏ་ཏུང་སྡེ་བར་མནའ་མར་ཡོང་བ་རེད། །
གཤམ་གྱི་གླེང་མོ་ནི་སྨྱུག་ཐོགས་པས་ཧྥ་ཐེ་མེའེ་ལ་བཅར་འདྲི་བྱས་
པ་ཟིན་ཐོར་བཀོད་པ་ཡིན།
དྲི་བ། ཁྱོད་ཀྱིས་གཉེན་སྒྲིག་མ་བྱས་སྔོན་ལ་ཁོ་ནི་ཁ་ཆེའི་ཆོས་
ལུགས་ལ་དད་པ་བྱེད་མཁན་ཞིག་ཡིན་པ་ཨེ་ཤེས།
- 118 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
དྲིས་ལན། ཤེས། ངའི་ཁྱིམ་མིས་ཀྱང་ཤེས། འོན་ཀྱང་ངའི་
ཁྱིམ་མི་ང་ཚོའི་གཉེན་དོན་ལ་འཐད་པ་གཏན་ནས་མ་བྱུང་ཐོག ཁོས་ང་
ལ་ཁྱོད་ཀྱིས་ཁ་ཆེའི་ཆོས་ལུགས་ལ་དད་པ་བྱེད་དགོས་ཟེར། དེར་བརྟེན་
ང་ནི་རང་ཡུལ་ནས་འདུག་མ་ཐུབ་པར་ཁོ་དང་འགྲོགས་ནས་ས་འདིར་
ཡོང་བ་ཡིན། ངའི་ཁྱོ་ག་དང་ཐོག་ངའི་ཕ་ཡུལ་གྱི་ཉེ་འདབས་སུ་གསེར་
བརྐོ་རུ་ཡོང་བ་རེད། ང་ཚོས་དེ་དུས་ངོ་ཤེས་པ་ཡིན།
དྲི་བ། ཁྱོད་ཀྱིས་རང་གི་ཁྱོ་ག་བོད་ཅིག་ཏུ་བསྒྱུར་བསམ་ཨེ་མྱོང་།
དྲིས་ལན། མྱོང་། འོན་ཀྱང་ཁོ་རང་དེ་ལ་འཐད་པ་མ་བྱུང་།
དེ་དཔེ་སྲིད་རྒྱུ་མ་རེད་ཟེར། །
དྲི་བ། ས་འདིའི་མི་རྣམས་ཁྱོད་ལ་ཅི་འདྲ་རེད།
དྲིས་ལན། ཤིན་ཏུ་བཟང་། ཁོ་ཚོས་རྒྱུན་དུ་ང་ལ་རོགས་རམ་
བྱེད་པ་རེད།
ཧྥ་ཐེ་མེའེ་ཡིས་བཤད་རྒྱུར། མོ་རང་ཐོག་མར་ས་འདིར་སླེབས་
སྐབས། གོམས་སྲོལ་མི་འདྲིས་ ས་མང་པོ་འདུག་རུང་ད་ལྟ་ཕལ་ཆེར་
འདྲིས་སོང་། བཟའ་བཏུང་ལ་ཡང་འདྲིས་སོང་ཟེར། དེ་ཡིན་ཡང་
མོས་ཕ་ཡུལ་ཤིན་ཏུ་དྲན་གྱིན་འདུག་ཟེར། མོ་རང་ས་འདིར་ཡོང་ནས་
ལོ་བཅུ་འགོར་ན་ཡང་། ཕ་ཡུལ་ ལ་ ཐེངས་ གཅིག་ ཀྱང་ སོང་ མ་མྱོང་།
མོས་ཁྱིམ་མི་ལ་ཁ་པར་གཏོང་བ་དང་འཕྲིན་ཡིག་བསྐུར་ནས་འབྲེལ་འདྲིས་
བྱེད་གི་ཡོད་པ་རེད། མོའི་ཁྱིམ་མིའང་ཆེད་དུ་ཐེངས་གཉིས་ལ་ཁོ་མོར་
-- 119 -



ཟ་མ་མོའི་སྐྱིད་སྡུག་གངས་མ་ཆར།
བལྟ་རུ་ཡོང་མྱོང་། མོའི་གནས་ཡུལ་གྱི་ཁྱིམ་ཚང་དེའི་ཆ་རྐྱེན་མི་བཟང་
བས། རང་གི་ཁྱིམ་མི་གནས་ཡུལ་དུ་བལྟ་རུ་ཡོང་སྐབས། མོ་རང་ཆ་
རྐྱེན་ཅུང་བཟང་བའི་ཁྱིམ་ཚང་གཞན་ཞིག་ལ་སོང་ནས་བསྡད་དེ་རང་གི་
ཁྱིམ་མིར་འཚོ་བ་སྐྱོ་པོ་ཡིན་པའི་གནས་ཚུལ་ངོ་མ་སྦ་གསང་བྱས་པ་རེད།
ཁྱིམ་མི་ཚོས་མོ་རང་གི་འཚོ་བ་མི་ཆོག་རྒྱུ་མེད་པ་མཐོང་རྗེས། སེམས་
བདེ་མོའི་ངང་ཕྱིར་ལོག་པ་རེད་ཟེར།
ཁ་ཆེའི་ཁྱོ་ག་དང་ཁོ་མོ་གཉིས་ཕན་ཚུན་ངོ་ཤེས་དུས། མོ་རང་ལོ་
བཅུ་དྲུག་དང༌། མོའི་ཁྱོ་ག་ལོ་བཅོ་བརྒྱད་རེད། མོ་རང་ལོ་བཅུ་བདུན་
སྟེང་ས་འདིར་གནས་ལ་ཡོང་བ་རེད། ཁོ་གཉིས་ཀར་ཆང་ས་གཉེན་སྟོན་
གྱི་མཛད་སྒོ་ཡང་མ་བཤམས། ས་འདི་ན་མོ་རང་ལ་གཉེན་ཉེ་གཅིག་
ཀྱང་མེད། ཏ་ཧི་ཅ་ གྲོང་ཚོ་དང་དེའི་ཉེ་འདབས་སུ་བོད་མི་རྒྱུན་དུ་
མཐོང་རྒྱུ་ཡོད་པ་རེད། མོས་ཁོ་ཚོ་དང་ཁ་བརྡ་བྱས་མ་མྱོང་། ཁོ་ཚོས་
ཀྱང་མོ་རང་བོད་མི་ཞིག་ཡིན་པ་ཤེས་ཀྱི་མེད་ཟེར། མོའི་གོ་ཚུལ་ལྟར་ན།
ཉེ་འདབས་ཀྱི་སྡེ་བའི་ནང་དུ་ཡང་བོད་ཡུལ་གྱི་ས་ཆ་གཞན་དག་ནས་ཡོང་
བའི་བོད་མོ་མནའ་མ་ཁ་ཤས་ཡོད། འོན་ཀྱང་ཁོ་ཚོ་དང་འབྲེལ་འདྲིས་
གཏན་ནས་བྱས་མ་མྱོང་ཟེར།
ད་ལྟ་ཁོ་མོར་ལོ་བརྒྱད་ཅན་གྱི་བུ་ཞིག་དང་ལོ་གསུམ་ཅན་གྱི་བུ་མོ་
ཞིག་ཡོད་པ་རེད། མོའི་ཁྱོ་གས་མདོ་དབུས་ལྕགས་ལམ་གྱི་ལས་གྲྭ་རུ་
ཞོར་ལས་བྱེད་བཞིན་ཡོད། མོ་རང་གི་ཨ་ཕ་ནི་མོ་རང་ལོ་ན་ཆུང་དུས་སུ་
120 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
ཚེ་ལས་འདས་སོང༌། མོའི་ཨ་མ་ད་ལྟ་ནག་ཆུ་ན་ཡོད། གཉེན་དོན་
འདིར་མོའི་ཨ་མ་གཏན་ནས་འཐད་པ་མ་བྱུང་བས། མོ་རང་ནི་ཨ་མས་
ངོ་རྒོལ་བྱས་པར་ཁ་ཡ་མ་བྱས་པར་ས་འདིར་གནས་ལ་ཡོང་བ་རེད། ཁོ་
མོའི་ཕུ་བོ་ནག་ཆུ་ཨ་མདོ་དགོན་པའི་གྲྭ་པ་རེད། ལོ་དུ་མའི་སྔོན་ལ་ཕུ་
བོས་ལན་རེར་མོ་ལ་འཕྲིན་ཡིག་བཏང་ཡོང་། མོ་རང་སློབ་ཆུང་ལོ་རིམ་
བཞི་པ་བར་དུ་འགྲིམས་མྱོང་བས། བོད་ཡིག་གི་འཕྲིན་ཡིག་རེ་འབྲི་ཐུབ།
ད་ལྟ་མོས་རྒྱ་སྐད་ཀྱང་ཅུང་ཙམ་བཤད་ཤེས་པ་རེད། ལྷ་ས་རུ་མོ་ལ་ད་
དུང་དཔོན་ས་ཡོད་པའི་གཉེན་ཉེ་ཁ་ཤས་ཀྱང་ཡོད་ཟེར། དང་ཐོག་མོས་
རང་ གི་དད་པ་ བསྒྱུར་ ནས་ ཁ་ ཆེའི་ ཆོས་ ལུགས་ ལ་ དད་པ་བྱེད་ སྐབས།
མོའི་ཨ་མ་དང་ཕུ་བོ་གཉིས་ཁོང་ཁྲོ་དྲག་པོ་ལངས་ཟེར། མོས་ཁ་ཆེའི་
ཆོས་ལུགས་ལ་དད་པ་བྱས་རྗེས། ཨ་ཧུང་ཞིག་གིས་མོ་ལ་ཧྥ་ཐེ་མེའེ་ཟེར་
བའི་ཆོས་མིང་འདི་བཏགས་ནས་བོད་ མིང་བརྗེས་པ་རེད། དེ་ནས་་་
བཟུང་མོ་ནི་ཚེ་རིང་བདེ་སྐྱིད་ནས་ཧྥ་ཐེ་མེའེ་རུ་གྱུར་པ་རེད། གྲོང་ཚོའི་
ནང་ གི་ མི་ རྣམས་ ཀྱིས་ མོར་ དམའ་ འབེབ་ ཅུང༌ ཙམ་ ཡང་ མི་ བྱེད།
མཚམས་རེར་མོ་ལ་རོགས་རམ་ཡང་བྱེད་པ་རེད་ཟེར། ཕ་ཡུལ་ནས་ཁོ་
མོས་ཕྱུགས་ལས་བྱེད་དགོས་ཀྱང་འདི་ནས་ཞིང་ལས་བྱེད་དགོས་པ་རེད།
མོ་རང་ཕྱུགས་འཚོ་རྒྱུར་ཧ་ཅང་དགའ་བ་དང༌། དོན་དངོས་སུ་མོའི་ཕ་
ཡུལ་ས་འདི་ལས་སྐྱིད་ཟེར། དེ་བས་ཕ་ཡུལ་ ཧ་ ཅང་དྲན་གྱིན་འདུག
འོན་ཀྱང་མོས་བཤད་ན་ཕ་ཡུལ་དུ་ལོག་པའི་རླངས་འཁོར་ལམ་ གླ་མེད་
– 121 -



ཟ་མ་མོའི་སྐྱིད་སྡུག་གངས་མ་ཆར།
，
པར་མ་ཟད། ཡུལ་ལ་ཇི་ལྟར་ལོག་དགོས་ཚུལ་ཡང་མི་ཤེས་ཟེར། ཁྱིམ་
ཚང་དང་བྱིས་པའི་འགན་ཁུར་ཕྲག་ལ་བབས་པའི་རྐྱེན་གྱིས། མོ་རང་མི་
ཚེ་གང་བོར་རང་གི་ཕ་ཡུལ་ནག་ཆུ་ལ་ལོག་མི་ཐུབ་ཚོད་རེད། །
ང་ཚོས་ད་དུང་ཏ་ཏུང་རུ་ཁག་ལྔ་པ་རུ་མནའ་མ་བྱས་ཡོད་པའི་མགོ་
ལོག་དང་ལྷ་ས་ནས་ཡོང་བའི་བོད་ཀྱི་བུ་མོ་འགའ་མཐོང་བྱུང་། ཡིན་
ཡང་ཁོ་མོ་ཚོས་ང་ཚོ་དང་ཁ་བརྡ་བྱེད་མི་ཕོད། རྒྱུ་མཚན་གང་ཡིན་ཧ་མ་
གོ ང་ཚོས་ཤེས་པ་ལྟར་ན། ལོ་དུ་མའི་སྔོན་ནས། ཐབས་ལམ་སྣ་
ཚོགས་ཀྱིས(མགོ་སྐོར་བཏང་ནས་བསླུས་འཚོང་བྱས་པ) ཀ་ཆུ་ཁུལ་གྱི་མངའ་
ཁོངས་སུ་ཁྲིད་ཡོང་བའི་བོད་ཀྱི་བུད་མེད་ཤིན་ཏུ་མང་། ཏ་ཏུང་གྲོང་ཚོ་
དང་དེའི་ཉེ་འཁོར་རྐྱང་ན་བོད་ཀྱི་བུད་མེད་མང་པོ་འདུག ཁོ་མོ་ཚོའི་
ནང་དུ། རྒྱུ་མི་དང་གཉེན་བསྒྲིགས་པ་ལས་གཞན་ཁ་ཆེ་པ་དང་གཉེན་
བསྒྲིགས་པ་ཚང་མས་ངེས་པར་དུ་རང་གི་དད་པ་བསྒྱུར་ནས་ཁ་ཆེའི་ཆོས་
ལུགས་ལ་དད་པ་བྱེད་དགོས་ཡོད། ས་འདིར་སླེབས་རྗེས། ཁོ་མོ་ཚོས་
ཧ་ཅང་དབུལ་ཕོངས་ཡིན་པའི་གནས་ཚུལ་ད་གཟོད་ཤེས་པ་དང་། ཁ་
ཤས་ཀྱིས་ཐ་ན་མནར་གཅོད་ཀྱང་མྱངས་དང་མྱོང་གི་ཡོད་པ་རེད། ལོ་
དུ་མའི་སྔོན་ལ། བུད་མེད་བསླུས་འཚོང་བྱེད་པའི་ནག་ཉེས་ཚོགས་པ་
ཞིག་ཁྲིམས་རྒྱུར་ཚུད་རྗེས། ཉེ་བའི་ལོ་འདི་ཚོར་ས་འདིར་གནས་ལ་ཡོང་
མཁན་བོད་ཀྱི་བུ་མོ་ཇེ་ཉུང་དུ་སོང་ཡོད་པ་རེད། བོད་ཡུལ་ནས་ཡོང་
བའི་བོད་ཀྱི་བུད་མེད་འདི་དག་ལ་ཐུན་མོང་གི་ཁྱད་ཆོས་ཤིག་ཡོད་པ་ནི།
122 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
ཚད་ལྡན་སློབ་གསོ་ཐོབ་མྱོང་མེད་པ་དེ་རེད། ཚང་མ་ཡིག་རྨོངས་རེད།
ས་འདིར་སླེབས་རྗེས། འཚོ་བ་དང་ཕྱོགས་གང་ཅིའི་ཐད་ནས་ཧ་ཅང་སྐྱོ་
པོ་ཡིན་པས། འཚོ་བ་འཁྱོལ་ཐབས་ཙམ་བྱེད་ཀྱིན་འདུག ཡུལ་མཐའ་
འཁོབ་ནས་ཡོང་བའི་བོད་ཀྱི་བུད་མེད་འདི་དག་ས་དེ་ནས་མནའ་མར་
ཐེམས་གི་མེད་པ་རེད། རྒྱུ་མཚན་ས་དེ་གར་ཁོ་ཚོས་ཁ་ཆེ་པ་རང་གི་ཆུང་
མའམ་མནའ་མ་ཞིག་བླངས་ན་འགྲོ་སྒོ་ཅུང་ཆེ། ལྷག་པར་དུ་ཁྱིམ་ཚང་
དབུལ་ཕོངས་ཡིན་པ་དང་། དབང་པོ་སྐྱོན་ཅན། རིག་པར་སྐྱོན་ཤོར་
བའི་སྐྱེས་པ་རྣམས་ཀྱིས་ས་དེའི་ཆུང་མ་ལེན་ཐུབ་གི་མེད། དེར་མ་ཟད།
ཏ་ཏུང་གྲོང་ཚོའི་རྒན་པ་འགས་འདི་སྐད་ཟེར། ཁ་ཆེའི་ཆོས་ལུགས་ལྟར་
ན། སྐྱེས་པ་གཅིག་གིས་ཆུང་མ་དུ་མ་བླངས་ཆོག་ལ། བྱིས་པའང་མང་
པོ་སྐྱེས་ཆོག དེ་ལས་ཀྱང་ཆོས་ལུགས་མི་གཅིག་པའི་ཆུང་མ་ཞིག་བླངས་
ནས། ཆུང་མའང་ཁ་ཆེའི་ཆོས་ལུགས་ལ་དད་པ་བྱེད་མཁན་ ཞིག་ཏུ་
བསྒྱུར་ཐུབ་ན། ཁོ་ཚོའི་ཆོས་ལུགས་ནང་ཚོགས་བསགས་ཧ་ཅང་ཆེན་པོ་
ཞིག་ཏུ་བརྩི་བ་ཡིན་ཟེར། །
ཏ་ཏུང་གྲོང་ཚོའི་ནང་དུ། ད་དུང་ལྷ་ས་ནས་ཡོང་བའི་བུ་མོ་ཡང་
ཡོད། འོན་ཀྱང་ང་ཚོའི་བཅར་འདྲི་དང་ལེན་མ་བྱས། སྨྱུག་ཐོགས་
པས་ཤེས་པ་ལྟར་ན། མོ་རང་ཁྱིམ་མི་དང་འབྲེལ་འདྲིས་ཆད་ནས་ལོ་དུ་
མ་འགོར་སོང་། ད་དུང་བཅར་འདྲི་དང་ལེན་བྱས་པའི་དབུས་གཙང་གི་
བུད་མེད་ཁ་ཤས་ཤིག་གཞན་ཡུལ་ལ་ཡོང་ནས་ལོ་མང་འགོར་བས། ཕ་
- 123 ཡ



ཟ་མ་མོའི་སྐྱིད་སྡུག་གངས་མ་ཆར།
-
-----
ཡུལ་ལ་ཇི་ལྟར་ལོག་ཚུལ་ཡང་ཤེས་ཀྱི་མེད། ཁོ་མོ་ཚོས་ཀྱང་རང་གི་ཕ་
ཡུལ་དང་གཉེན་མི་ཤིན་ཏུ་དྲན་གྱིན་འདུག་ཟེར། འོན་ཀྱང་གནས་ཡུལ་
དབུལ་ཕོངས་ཡིན་པ་དང་རང་ལ་རིག་གནས་ཡོན་ཏན་གང་ཡང་མེད་པས་
ཕ་ཡུལ་ལ་ཇི་ལྟར་ལོག་ཚུལ་ཡང་ཤེས་ཀྱི་མེད། ས་དེའི་མིས་བཤད་པ་
ལྟར་ན། ཉེ་ལམ། བོད་ཀྱི་བུད་མེད་ས་འདི་དག་ལ་ཡོང་བའི་སྣང་ཚུལ་
ཇེ་ཉུང་དུ་སོང་ཡོད་ཟེར། རྒྱུ་མཚན་ རྒྱལ་ ཁབ་ཀྱིས་བུད་མེད་བསླུས་
འཚོང་བྱེད་མཁན་གྱི་ཉེས་ཅན་དང་ཚོགས་པར་རྡུང་རྡེག་དྲག་པོ་དང་
འཛིན་བཟུང་བྱེད་ཀྱིན་པས་རེད། །
ཏ་ ཏུང་གྲོང་ཚོ་དང་ཐག་མི་རིང་བའི་རྨ་ཆུའི་ ཕ་རི་ན་ཡོད་པའི་
དཔའ་ལུང་རྫོང་དང་ཡ་རྫི་རྫོང་དག་གི་ཟ་ལར་རིགས་སོགས་ཀྱིས( མདོ་
དབུས་གཞུང་ལམ་དུ་རྒྱང་རིང་འགྲིམ་འགྲུལ་ལ་རྒྱུག་མཁན་མང་ཤོས་ཟ་ལར་རིགས་
རེད) བོད་ཀྱི་དབུལ་ཕོངས་ཁྱིམ་ཚང་གི་བུ་མོ་ཁ་ཤས་ལ་མགོ་སྐོར་བཏང་
ཡོང་རྗེས་ཡང་གོང་དམའ་མོས་གཞན་ལ་བསླུས་འཚོང་བྱེད་གི་ཡོད་པ་རེད།
བཤད་ཚུལ་ལྟར་ན། བསླུས་འཚོང་བྱས་པའི་དབུས་གཙང་གི་བུ་མོ་་་
གཉིས་ཡོད་པ། ཉོ་མཁན་གྱི་ཁྱིམ་མིས་བྲོས་འགྲོ་བར་དོགས་ནས། ཁོ་
གཉིས་ཉིན་མོར་བཙན་གྱིས་ལབ་ དོང (དགུན་ཁར་ལ་ཕུག་ དང་ཞོག་ཁོག་་་་
སོགས་ཉར་སའི་ས་དོང་ལ་ཟེར)ནང་དུ་བཅུག་བཞག་པ་རེད། བུ་མོ་འདི་
གཉིས་ལབ་དོང་ནང་དུ་ལོ་གཅིག་ལྷག་ལ་བཅུག་རྗེས། དེའི་ནང་གི་བུ་
མོ་གཅིག་གིས་ལབ་དོང་ནང་དུ་ཕྲུ་གུ་ཞིག་བཙས་ཤིང་། བུ་མོ་གཞན་པ་
– 124 -



བུ་མོ་ཁ་ཤས་བསླུས་འཚོང་བྱས་པ་ལས་འཕྲོས་པའི་གཏམ་ཐོར་བུ།
དེའི་ལུས་པོ་ཧ་ ཅང་ཉམ་ཐག་ཡིན་པས། མངལ་ཆགས་རྗེས་ལབ་དོང་
ནང་དུ་ཤི་བ་རེད། དེའི་རྗེས། གྲོང་ཚོའི་ནང་གི་མི་ཞིག་གིས་གོང་རིམ་
ལ་ཡར་ཞུ་བྱས་རྗེས། ད་གཟོད་ཉེན་རྟོག་པ་ཡོང་ནས་གསོན་ཡོད་པའི་
བུ་མོ་དེའི་སྲོག་བསྐྱབས་ཏེ་ཕྱིར་རང་ཡུལ་དུ་བསྐྱལ་པ་རེད། །
དོན་རྐྱེན་དེ་བྱུང་རྗེས་བོད་ཡུལ་དེར་གྲགས་འགུལ་མི་ཆུང་བ་ཞིག་
བྱུང༌། ས་དེའི་མང་ཚོགས་ཀྱིས་བོད་ཀྱི་བུད་མེད་བསླུས་འཚོང་བྱེད་པའི་
སྣང་ཚུལ་སྡུག་ཆག་འདི་ལ་ཁ་རྡུང་དྲག་པོ་བཏང་། །
( རྩོམ་ཡིག་འདི་ནི་ཆིན་ཆིན་ཚའོ་ཞེས་པའི་དྲ་གྲོགས་ཤིག་གིསhttp://www. ti-
betcul. net/blog/more. asp? name = tibetedu&id = 5163ཐོག་་་་
བཀོད་པ་འཇམ་དབྱངས་སྐྱིད་ཀྱིས་བསྒྱུར)
in
ཤ་
2005. 10. 8ཉིན་གྲུབ།
– 125 —



ཟ་མ་མོའི་སྐྱིད་སྡུག་གངས་མ་ཆར།
བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
ཟླ་གཅིག་ཙམ་གྱི་སྔོན་ལ་བདག་གིས“བོད་མིའི་རིག་གནས་དྲ་རྒྱ རུ་
བོད་མོ་ཁ་ཤས་ནང་ལོག་ཏུ་བསླུས་འཚོང་བྱས་པའི་གནས་ཚུལ་ཞིག་བཀོད་
ཡོད་པ་མཐོང་རྗེས་བོད་ཡིག་ཏུ་བསྒྱུར་ནས་རང་ཚོད་ཀྱིས་དཔྱད་གཏམ་
ཞིག་བྲིས་ཏེ《མཚོ་སྔོན་བོད་ཡིག་གསར་འགྱུར》སྟེང་བཀོད།
དེ་ནས་ཅུང་མ་འགོར་བའི་ཉིན་ཞིག་ལ། ཕ་ཡུལ་འབའ་ཁ་སྒང་
ནས་ཡིན་པའི་ཉེ་བོ་རྒན་རྒོན་གཉིས་ངེད་ཁྱིམ་དུ་འབྱོར། ངས་ཁོ་གཉིས་
ས་འདིར་ཡོང་དོན་དྲིས་པ་ན། གོང་གི་དཔྱད་གཏམ་དེ་དང་འབྲེལ་བ་
དམ་པོ་ཡོད་པའི་གནས་ཚུལ་ཞིག་ཤེས། ང་རང་སྔར་ནས་བུད་མེད་ཀྱི་
བདེ་སྡུག་དང་ལས་དབང་ལ་དོ་སྣང་བྱེད་རྒྱུར་ཧ་ཅང་དགའ། དེ་ཕལ་
ཆེར་ང་རང་བུད་མེད་ཅིག་ཡིན་པའི་རྐྱེན་ཡིན་ན་ཐང་། གནས་ཚུལ་
དེར་རྒྱུས་ལོན་གསལ་པོ་ཞིག་བྱེད་ཆེད། ངས་ཁོང་རྒན་རྒོན་གཉིས་དང་
ཁ་བརྡ་ཐུང་ཐུང་ཞིག་བྱས་པ་ཡིན། །
ཀ ཁྱོད་ཚོའི་བུ་མོ་རྒྱ་མི་ཞིག་ གི་ཆུང་མ་བྱས་ སོང་བ་ཨེ་རེད།
འོ་ན་ཁྱོད་གཉིས་དེ་ལ་འཐད་པ་ཡིན་ནམ།
ཁ ང་ཚོ་མི་འཐད་རང་འཐད་རེད། སྐབས་དེར་སྡེ་བའི་ནང་
གི་བུ་མོ་ཁ་ཤས་ཀྱང་མོ་དང་མཉམ་དུ་བྲོས་པ་རེད། དེ་དག་ལས་བུ་མོ་
- 126 -



---
--
བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
གཅིག་གི་ཁྱིམ་རྒྱུད་དབང་ཤེད་ཆེ་བས་དུས་ཐོག་ཏུ་སྤྱི་བདེ་ལས་ཁུངས་ལ་
གཏུགས་ཏེ་བུ་མོ་དེ་ཕྱིར་རང་ཡུལ་དུ་ཁྲིད་ཡོང་བ་རེད། ཡིན་ཡང་ཅུང་
མ་འགོར་བར་བུ་མོ་དེ་སླར་ཡང་རྒྱ་ཚང་དེར་བྲོས་སོང་།
ཀ ཁྱོད་ཚོས་རང་གི་བུ་མོར་ཁ་ཏ་བྱས་ནས་བཀག་འགོག་ཨེ་བྱས།
ཁ ཕ་མ་ཞིག་ལ་མཚོན་ན། གཙོ་བོ་རང་གི་བུ་མོ་སྐྱིད་དགོས་རྒྱུ་
དེ་རེད། བུ་མོ་གང་ནས་སྐྱིད་ན་གཅིག་རེད། །
ཀ སྐྱིད་མི་སྐྱིད་སུས་ཀྱང་ཁག་ཐེག་བྱེད་ཐུབ་ནི་མ་རེད། ཀ་ཆུ་
རུ་བཙོངས་པ་དང་། ཡང་ན་བྲོས་སོང་བའི་བུ་མོ་དེ་དག་ཀྱང་ས་དེར་
ཐོན་རྗེས་ད་གཟོད་སྐྱེས་པ་ཚོས་བཤད་པ་དང་གནམ་སའི་ཁྱད་པར་ཡོད་
པ་ཤེས། དེའི་ནང་བུ་མོ་སྐོར་ཞིག་གིས་བརྙས་བཅོས་ཀྱང་མྱོང་གི་ཡོད་
ཟེར། །
ཁ དེ་འདྲའི་མཇུག་འབྲས་ཚབས་ཆེན་ཨེ་འབྱུང་ངམ། ད་་་
ཐེངས་ངེད་གཉིས་ ཀྱང་ཉིན་འགར་ཁོ་ཚོ་དང་མཉམ་དུ་བསྡད་པ་ཡིན། །
ཕྱི་ཚུལ་དུ་དེ་འདྲ་མ་རེད། །
ཀ ཕྱི་ཚུལ་ཙམ་ལ་བལྟས་ན་ནང་སྙིང་ཤེས་དཀའ་ནི་རེད། ཁོ་
ཚོ་དུས་རྒྱུན་འཚོ་བའི་ཁྲོད “སྒྱུ་མ་མཁན་གྱི་འཕྲུལ་སྟོན”རྒྱུར་གོམས་ལོབས་
སུ་སོང་འདུག་པ་རེད། ཀ་ཆུ་རུ་བག་མར་བྲོས་པའི་ནག་ཆུའི་བུད་མེད་
ཅིག་གིས་བཤད་པ་ལྟར་ན། ཕ་ཡུལ་གྱི་གཉེན་མི་ཁོ་མོར་བལྟ་རུ་ཡོང་
སྐབས་མོ་རང་ཆ་རྐྱེན་ཅུང་བཟང་བའི་ཁྱིམ་ཚང་གཞན་ཞིག་ཏུ་གནས་སྤར་
– 127 =



ཟ་མ་མོའི་སྐྱིད་སྡུག་གངས་མ་ཆར།
ནས་བསྡད་པ་ཡིན་ཟེར་གི རང་གི་བུ་མོ་རྒྱ་མི་ཞིག་དང་གཉེན་བསྒྲིགས་
ན་རང་གི་ངོ་ཚ་དང་ལ་རྒྱ་ཤོར་སོང་མི་འདོད་དམ།
ཁ ང་གྲོང་གསེབ་པ་ཞིག་གིས་ལ་རྒྱ་དང་ངོ་ཚ་ལ་དེ་འདྲའི་འདང་
རྒྱག་ཤེས་ནི་མ་རེད། གང་ལྟར་ཀྱང་བུ་མོ་འགྲོ་ས་གནས་ཡིན་ནི་རེད།
ད་ཁོ་མོ་འཐད་པ་ཡིན་ན་ང་ཚོས་ངོ་རྒོལ་བྱེད་དོན་མི་འདུག ད་སྐབས་
རྒྱ་སྡེ་དེ་དག་གི་འཚོ་བའི་ཆ་རྐྱེན་ང་ཚོ་ལས་ཧ་ཅང་བཟང་གི མནའ་
མའི་གོ་སའང་འུ་ཚོ་ལས་ལྡབ་འགྱུར་གྱིས་མཐོ་གི དཔྱིད་ལས་དང་སྟོན་
ལས་ཀྱི་ལུས་ཤུགས་ངལ་རྩོལ་ལྕི་མོ་དག་ཁྱོ་གས་བྱེད་ཐོག་ཁོ་ཚོས་ད་དུང་གོ་
སྐབས་བཙལ་ནས་ཞོར་ལས་སོགས་ལ་སོང་སྟེ་ཁྱིམ་གྱི་འཚོ་བ་ཇེ་བཟང་ཇེ་
ལེགས་སུ་གཏོང་གི་ཡོད་པ་རེད། བུ་མོ་ཚོར་ཁྱིམ་ཚང་གི་ལས་ཀ་ཙག་
ཙིག་ཙམ་ལས་མང་པོ་ལས་རྒྱུ་ཡོད་པ་མ་རེད། བལྟས་ཚོད་དུ་ཁོ་མོར་
སྐྱིད་སྣང་ཞིག་ཤར་འདུག །
ཀ རྒྱ་མི་དེ་དག་ཅིའི་ཕྱིར་བོད་མོ་ཆུང་མ་ལེན་རྒྱུར་དེ་འདྲ་དགའ་
བ་རེད། །
ཁ གྲོང་ཁྱེར་ཉེ་འདབས་ཀྱི་རྒྱ་སྡེ་ཞིང་གྲོང་དེ་དག་ཏུ། ཕོ་མང་
མོ་ཉུང་གི་སྣང་ཚུལ་རྒྱུན་ལྡན་མ་ཡིན་པ་ཞིག་ཆགས་ཡོད་ཟེར། བཤད་
ཚུལ་ལྟར་ན། ཁྱིམ་ཚང་ཞིག་ལ་བྱིས་པ་བུ་ཞིག་མེད་ཚེ་ཁྱིམ་རྒྱུད་ཆད་
སོང་བའི་སྣང་བ་འཛིན་གྱིན་ཡོད་པ་རེད། དེ་བས་བུད་མེད་མང་པོ་
ཞིག་ལ་མངལ་ཆགས་ཏེ་བུ་མོ་ཡིན་པ་ཤེས་དུས་ཕྲུ་གུ་བཙན་གྱིས་འདེད་པ་
– 128 --



བུ་མོ་དེ་ཆོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
དང༌། ཡང་བུ་མོ་སྐྱེས་རྗེས་སྨན་ཁང་དུ་གཡུགས་ནས་འབྲོ་བ་སོགས་
བྱེད་ཀྱིན་ཡོད་པ་རེད་ཟེར། སྲོལ་དེའི་དབང་གིས་རྒྱ་སྡེ་དེ་དག་ཏུ་བུད་
མེད་ཀྱི་གྲངས་ཀ་མངོན་གསལ་གྱིས་ཇེ་ཉུང་དུ་འགྲོ་བཞིན་འདུག་པས་ཆུང་
མ་བཙལ་དཀའ་བ་དང༌། ཆུང་མ་ཞིག་རྙེད་པའི་དབང་དུ་བཏང་རུང་
ས་དེ་གའི་ཆུང་མ་བླངས་ན་འགྲོ་སྒོ་ཆེན་པོ་གཏོང་དགོས་པ་སོགས་ཀྱི་རྐྱེན་
ཡིན་གྱི་རེད། །
ཀ ཨ་ཙི། དེ་འདྲ་ཡིན་ནམ། རྒྱ་སྡེ་དེ་རུ་ཁྱོད་ཀྱི་བུ་མོ་མ་
གཏོགས་བོད་མོ་མནའ་མ་གཞན་ཡོད་དམ། །
ཁ མང་པོ་འདུག ངའི་བུ་མོ་མནའ་མར་སྡོད་སའི་རྒྱ་སྡེ་ཆུང་
ཆུང་དེ་རྐྱང་ན་བོད་ཀྱི་ས་ཆ་སོ་སོ་ནས་ཡོང་བའི་མནའ་མ་བརྒྱད་དགུ་ཙམ་
འདུག་ཟེར། ཁ་སང་ཡང་བོད་མོ་མནའ་མ་ཞིག་བསྐྱལ་ཡོང་ནས་བག་
སྟོན་གྱི་ཤོག་སྦག་རྒྱག་བཞིན་པ་ཐོས། གཞན་ད་དུང་ང་ཚོའི་ལུང་ཁོག་
དེ་ན་རྒྱ་སྡེ་གཞན་པར་མནའ་མར་སོང་བའི་བོད་མོ་ཡང་མང་པོ་ཡོད་པ་
རེད། །
ཀ བུ་མོ་དེ་དག་རང་ཉིད་བྲོས་ཏེ་མནའ་མར་སོང་བ་རེད་དམ།
ཡང་ན་ཕ་མ་འཐད་པ་བྱུང་ནས་མནའ་མར་བྱིན་པ་རེད།
ཁ གནས་ཚུལ་གཉིས་ཀ་འདུས་ཡོད། །
ཀ ང་ཚོའི་ལུང་པ་ལ་མཚོན་ན། ད་ཕན་དེ་འདྲའི་གནས་ཚུལ་
བྱུང་བ་ཧ་ཅང་ཉུང་ཤས་རེད། ལོ་ཁ་ཤས་ཀྱི་སྔོན་དུ། ང་ཚོའི་ལུང་
- 129 —



ཟ་མ་མོའི་སྐྱིད་སྡུག་གངས་མ་ཆར།
པའི་བུ་མོ་ཞིག་ལ་རྒྱ་མི་ཞིག་གིས་མགོ་གཡོགས་མགོ་སྐོར་བཏང་སྟེ་ཏ་ཐུང་
རྫོང་དུ་ཁྲིད་སོང་། གནས་ཚུལ་དེ་ཁྱིམ་མིས་ཤེས་རྗེས་དེ་མ་ཐག་ ཤ་ཉེ་
སྐྱེས་པ་འགའ་རྩ་འཛུགས་བྱས་ཏེ་ར་མདར་སོང་བ་རེད། ས་ཆ་དེར་
ཐོན་རྗེས་ད་གཟོད་གནས་ཚུལ་ཛ་དྲག་ཡིན་པ་ཚོར། དེ་བས་ཁོ་ཚོས་
ཐབས་བཀོད་འདི་འདྲ་ཞིག་འཐེན་པ་རེད། མི་གཉིས་ཀྱིས་ལྐོག་ནས་བུ་
མོ་ ཁྲིད་དེ་བྲོས་པ་དང༌། གཞན་རྣམས་ རྒྱ་ སྡེ་ཧྲིལ་ པོའི་ ཁ་ གཏད་དུ་
ལངས་ཏེ་བྲོས་བྱོལ་པར་སྲུང་སྐྱོབ་བྱས། ཨེན་ཙམ་གྱིས་མི་དེ་ཚོའི་སྲོག་
ཀྱང་ཤོར་སོང་བ་རེད། རང་སྲོག་ལ་མི་འཛེམ་པར་བུ་མོ་ཕྱིར་ཕ་ཡུལ་དུ་
ཁྲིད་ཡོང་བ་དེས། མདོར་བསྡུས་ན་ཁོ་ཚོས་གཉེན་དོན་དེར་གཏན་ནས་
འཐད་པ་མིན་པའི་རྣམ་འགྱུར་ཞིག་བསྟན་པ་རེད།
ཁ དེ་འདྲའི་རྙོག་དྲ་བཟོས་པ་ཨེ་རེད།
ཀ ཐེངས་ཤིག་ཕ་ཡུལ་དུ་ལོག་སྐབས་ཏག་ཏག་ར་མདར་སོང་
བའི་ནང་གི་རྨས་ལྕི་མོ་ཕོག་པའི་མི་ཞིག་དང་ཕྲད་དེ་ང་རང་ཧ་ལས་སོང་།
གནས་ཚུལ་དངོས་གནས་དེ་འདྲ་རེད། འོ་ན། བུ་མོ་དེ་ཚོ་རྒྱ་སྡེར་བག་
མར་འགྲོ་རྒྱུར་དེ་འདྲ་དགའ་བའི་རྒྱུ་མཚན་ཅི་རེད།
ཁ ངས་ད་གོང་ནས་བཤད་པ་བཞིན། རྒྱ་ཚང་གི་མནའ་མའི་
གོ་ས་འུ་ཅག་ལས་ལྡབ་འགྱུར་གྱིས་མཐོ་བ་དང༌། ཁྱོ་གས་ཁྱིམ་ཚང་གི་ལྕི་
འགན་འཁུར་བ། ཆ་རྐྱེན་འུ་ཚོ་ལས་བཟང་བ་སོགས་ཀྱི་རྐྱེན་ཡིན་གྱི་
རེད། །
– 130 -



བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
ཀ དེ་འདྲ་ཡིན་ཀྱང༌། རང་གི་བུ་མོ་རྒྱ་མི་ཞིག་དང་གཉེན་
བསྒྲིགས་ཚེ། མོ་རང་རྒྱ་མགོར་ལོག་པར་མ་ཟད་རང་གི་ཚ་བོ་ཚ་མོ་
རྣམས་ཀྱང་རིགས་གཞན་དུ་འགྱུར་ན་ཕངས་སེམས་མི་སྐྱེའམ།
ཁ ང་རང་གྲོང་གསེབ་པ་ཞིག་གིས་གནས་ལུགས་དེ་འདྲ་མང་པོ་
ཤེས་ནི་མ་རེད། ཕ་མའི་རེ་བར་རང་གི་བུ་མོས་སྡུག་བསྔལ་དང་གཅར་
རྡུང་རེ་མ་མྱངས་པར་མི་ཚེ་སྐྱིད་པོ་ཞིག་བུད་སོང་ན་ད་ཆོག་ནི་རེད། རེ་
བ་ཆེན་པོ་ཡོད་ཐུབ་ནི་མ་རེད། །
ཀ དེ་ད་ཁྱོད་རང་ཚོ་ཡོན་ཏན་སྦྱོང་བར་མི་དགའ་བ་དང་། བུ་
མོ་བྱིས་པ་སློབ་གྲྭར་མི་སྐྱེལ་བ། མཐའ་གཅིག་ཏུ་བུ་མོ་འགྲོ་ས་གནས་
ཡིན་ཟེར་བའི་སྲོལ་ངན་རྒྱུན་འཛིན་བྱས་པའི་མཇུག་འབྲས་རེད། ང་
རང་གྲོང་ཁྱེར་གྱི་བྱིས་པའི་ཕ་མ་ཞིག་ལ་མཚོན་ན། ཁྱོད་ཚོ་ལས་ལྡབ་
འགྱུར་གྱི་དཀའ་ཁག་ཡོད་པ་རེད། གང་ཡིན་ཟེར་ན། གྲོང་ཁྱེར་གྱི་
བྱིས་པ་རྣམས་ཆུང་དུས་ནས་རྒྱ་མི་དང་མཉམ་དུ་འཚོ་བས། ཁོ་ཚོའི་
སེམས་ཁམས་དང་བྱ་སྤྱོད་རྣམ་འགྱུར་ཐམས་ཅད་ཕལ་ཆེར་རྒྱ་རུ་གྱུར་ཡོད་
པ་རེད། དེ་བས་མ་འོངས་པར་རྒྱ་མིར་གཉེན་སྒྲིག་བྱེད་པའི་ཉེན་ཁ་
ཤིན་ཏུ་ཆེ། ཡིན་ནའང་ང་ཚོས་རང་གི་ནུས་ཚོད་ཀྱིས་ཆུ་མ་འོང་གོང་གི་
རགས། དགྲ་མ་འོང་གོང་གི་མཚོན་ཟེར་བའི་དཔེ་ལྟར། གཞན་་་་
རིགས་དང་གཉེན་སྒྲིག་བྱས་ན་མཇུག་འབྲས་མི་ལེགས་པ་འབྱུང་བའི་
ཚབས་ཆེན་རང་བཞིན་དེ་དུས་དང་རྣམ་པ་ཀུན་ཏུ་གླེང་བ་ཡིན། ངས་
- 131 -



ཟ་མ་མོའི་སྐྱིད་སྡུག་གངས་མ་ཆར།
དེ་ནི་འུ་ཅག་ཕ་མ་རྣམས་ཀྱིས་མ་བསྐུལ་དང་ལེན་བྱེད་དགོས་པའི་འོས་
འགན་ཞིག་རེད་སྙམ།
ཁོ་གཉི་གའི་བུ་མོ་དེ་དེ་སྔོན་ང་ཚོའི་ལུང་པའི་བོད་ཁྱིམ་ཞིག་ཏུ་བག་
མར་བྱིན་པ་རེད། བུ་མོ་དེ་ཕ་ཡུལ་དུ་གཉེན་ཉེར་ཐུག་ཏུ་ཡོང་སྐབས།
ཕ་མས་རེ་ཞིག་བུ་མོ་ཞོར་ལས་སུ་མངགས། དེ་ནས་མོ་རང་རྒྱ་མི་ཞོར་
ལས་པ་ཞིག་དང་ཁ་ཐུག་ནས་སྐུ་འབུམ་རྫོང་གི་རྒྱ་སྡེའི་ཁྱིམ་ཚང་ཞིག་ཏུ་
བག་མར་བྲོས་སོང་བ་རེད། ད་ཐེངས་ཁོ་ རྒན་རྒོན་གཉིས་བུ་མོ་དེར་
བལྟ་གི་ཡོང་བ་ཡིན་ཟེར།
རྗེས་སུ་བདག་གིས་རྒྱུས་ལོན་བྱས་པ་ཡིན་ན། དང་ཐོག་ཁོ་རྒན་
རྒོན་གཉིས་ཀྱིས་བུ་མོ་དེ་ང་ཚོའི་ལུང་པ་རུ་བག་མར་བྱིན་པའི་དུས་སུ་ཡང་
ནུ་རིན་སྒོར་སྟོང་གསུམ་བླངས་ཚར་བ་རེད་ཟེར། ཡིན་ཡང་བུ་མོ་གནས་
ཡུལ་དེ་ནས་ཟླ་ཁ་ཤས་ལས་མ་བསྡད་པར་རྒྱུ་ཚང་དེར་བག་མར་བྲོས་པ་
རེད། ང་ཚོའི་ཕ་ཡུལ་གྱི་ལུགས་སྲོལ་ལྟར་ན། བུ་མོ་གནས་ཡུལ་དུ་
བསྡད་པའི་དུས་ཡུན་ཐུང་ཚེ་ནུ་རིན་ཕྱིར་གནས་ཚང་ལ་བསློག་དགོས་པ་
རེད། འོན་ཀྱང་ནུ་རིན་ཁ་ཚང་ཕྱིར་སྤྲད་མ་སོང་ཟེར། ཡང་གནས་
ཚུལ་དེར་གསལ་ཆ་ཡོད་པའི་མིས་བཤད་པ་ལྟར་ན། རྒྱ་ཚང་གི་ནུ་རིན་
འུ་ཚོ་ལས་ལྡབ་འགྱུར་གྱིས་མཐོ་བ་རེད་ཟེར།
ཉེ་ལམ་བོད་ཀྱི་བུ་མོ་རྒྱ་སྡེ་རུ་བག་མར་འགྲོ་བ་རྒྱུགས་ཆེ་བའི་གནས་
- 132 -



བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
ཚུལ་འདི་རིགས་མཐོང་རྗེས། ཞིང་འབྲོག་ཕ་མ་རྣམས་ཀྱིས་བུ་མོའི་ནུ་
རིན་འབོར་ཆེན་ལ་དམིགས་པ་ཨེ་ཡིན་ནམ་སྙམ་པའི་སེམས་བྱུང་ཞིག་ཀྱང་
ངང་ གིས་ ཤར་ཡོང་། རྒྱུ་མཚན། འུ་ ཅག་ལ་དུས་སྔ་མོ་ནས་བུ་མོ་་
བཙོང་བའི་སྲོལ་ཞིག་དར་ཡོད་པར་མ་ཟད། ང་ཚོའི་ལུང་པར་མཚོན་ན།
བུ་མོ་ཅིག་ཅིག་ཅིག་ལ་རྒྱུ་སྒོར་སྟོང་གསུམ་བྱིན་སོང་། བུ་མོ་ཉིག་ཉིག་
ཉིག་ ལ་ རྒྱུ་ སྒོར་ སྟོང་ གཉིས་ བླངས་ སོང་ ཟེར་ བ་ རྒྱུན་ དུ་ ཐོས་ རྒྱུ་ ཡོད།
གོང་དུ་ཁོས་ང་ཚོ་མི་འཐད་རང་འཐད་རེད་ཟེར་ཡང༌། དོན་དངོས་སུ་
རང་དབང་རང་འཐད་ཀྱིས་གཉེན་སྒྲིག་བྱེད་ཀྱིན་ཡོད་པའི་བུ་མོ་ཉུང་ཉུང་
རེད་ལ། མང་ཆེ་ཤོས་ཀྱི་གཉེན་དོན་ལ་ཕ་མས་ཐེ་གཏོགས་བྱེད་པར་མ་
ཟད། ད་དུང་ནུ་རིན་འབོར་ཆེན་ལེན་གི་ཡོད་པ་རེད། ང་ཚོའི་ལུང་པ་
དེ་ན་གཉེན་སྒྲིག་རང་དབང་ལ་མ་ཡོང་བས་ཇོ་མོ་བྱས་པ་ཡོད་ལ། མི་ཚེ་
གང་བོར་གཉེན་མ་བསྒྲིགས་པར་མོ་ཧྲེང་དུ་བསྡད་པའང་ཡོད། །
འདི་ནས་ང་ཚོས་རྒྱ་སྡེ་རུ་མནའ་མར་སོང་བའི་བུ་མོ་དེ་དག་ལ་
དཔྱད་པ་ཕྲ་མོ་རེ་བཏང་ན། ཁོ་མོ་ཚོར་འདྲ་ས་ཞིག་ཡོད་པ་ནི། རྒྱ་
ཚང་དུ་མནའ་མར་བསྡད་ན་མནའ་མའི་གོ་ས་ཕ་ཡུལ་ལས་ལྡབ་འགྱུར་
གྱིས་མཐོ་བ་དང་། ཁྱོ་གས་ཁྱིམ་ཚང་གི་ལྕི་འགན་འཁུར་བ། ལས་ཀ་
ལྕི་མོ་དང་བཙོག་པོ་དག་བྱེད་མཁན་ཕལ་ཆེར་སྐྱེས་པ་ཕོ་རྣམས་ཡིན་པ་དེ་
རེད། དེ་ལས་ང་ཚོས་ངང་ངམ་ཤུགས་ཀྱིས་ཚོར་ཡོང་བ་ནི། བུད་མེད་
དེ་དག་གིས་བུད་མེད་ཤེས་ཡོན་ཅན་བཞིན་རྩོམ་ཡིག་གི་ལམ་ནས་བུད་
– 133 -



ཟ་མ་མོའི་སྐྱིད་སྡུག་གངས་མ་ཆར།
-
-
མེད་ཀྱི་ཁེ་དབང་རྩོད་པ་མ་ཡིན་ཀྱང་། ཁོ་མོ་ཚོས་རང་གི་མི་ཚེ་གཏའ་
མར་བཞག་ སྟེ། སྦྱོར་བའི་སྟེང་ནས་བུད་མེད་ཀྱི་ཁེ་དབང་དང་འདྲ་
མཉམ་བརྩད་པ་རེད།
མཐར་ཐུག་ན་བུ་མོ་ཚོ་གཞན་རིགས་ལ་གཉེན་བསྒྲིག་རྒྱུར་དགའ་བ་
དེ་ཡང་བུ་མོ་རྣམས་རང་ཁྱིམ་དུ་སྡོད་པའི་གོམས་སྲོལ་ཆགས་མེད་པ་དང་
རང་ཡུལ་དུ་མནའ་མར་གོ་ས་མེད་པ། བུ་མོ་དེ་རྣམས་ལ་སློབ་གསོ་ཐོབ་
མེད་ པ། ཕ་ཡུལ་དབུལ་ཕོངས་ཡིན་པ་ སོགས་ལས་བྱུང་བ་རེད་སྙམ།
འདི་ཡང་མདོར་དྲིལ་ན། བུ་མོ་དེ་ཚོའི་སྐྱོ་གར་རྐྱང་རྐྱང་ཙམ་མ་ཡིན་
པར། འུ་ཚོའི་ མི་ རིགས་ རིལ་ པོའི་ ཕམ་ ཁ་ དང༌ སྐྱོ་ གར་ རེད་ འདོད།
བདག་གི་བསམ་པར། དུས་ད་ནས་བཟུང་འུ་ཚོས་བུད་མེད་སྤྱི་ལ་བཟུང་
བའི་ལྟ་ཚུལ་ཏེ། པགས་པ་མཉེ་དགོས་ནག་མོར་གཅར་དགོས་ཟེར་བའི་
སྲོལ་ངན་རྣམས་མཇུག་རྫོགས་རན་འདུག དེ་ལྟ་མིན་པར་བུད་མེད་
རྣམས་མཐའ་གཅིག་ཏུ་གཡོག་མོའི་ཚུལ་དུ་བཟུང་སྟེ་ཁེ་དབང་དང་བདེ་
སྡུག ལས་ དབང་ལ་ དོ་ སྣང་ དང༌ བརྩི་འཇོག་ གང་ ཡང་ མ་ བྱས་ཚེ།
ནམ་ཞིག་འུ་ཚོའི་བུད་མེད་རྣམས་ཀྱིས་བཟང་ངན་གྱི་དབྱེ་བ་ཤེས་པའི་
དུས་ཤིག་ལ་ཕ་ཡུལ་ལུང་སྟོང་སྐྱ་ཐང་དུ་མི་འགྱུར་བའི་ངེས་པའང་མེད་དོ་
སྙམ། །
ཨ་རི་ནི་བུད་མེད་ཚོས་ཡིད་སྨོན་བྱེད་སའི་ཞིང་ཁམས་སུ་འཇོག་ལ།
འུ་ཅག་བོད་ནི་སྐྱེས་པ་ཚོས་ཡིད་སྨོན་བྱེད་སའི་ཞིང་ཁམས་སུ་བརྩི་བ་རེད།
- 134 -



བུ་མོ་དེ་ཚོ་ཅིའི་ཕྱིར་གཞན་ཡུལ་དུ་འབྲོ་དགོས་སོང་།
འདི་ལས་ཀྱང་ང་ཚོའི་བུད་མེད་རྣམས་འཇོན་ཐང་ལྡན་པ་དང་ལས་ལ་
བརྩོན་པ་ཤེས་ཐུབ་ཅིང་། སྐྱེས་པ་ཚོ་ནི་དེ་ལས་ལྡོག་སྟེ། ལེ་ལོ་དང་
བཤོལ་བྱེད་ལ་དགའ་བས། ནོར་བུ་རང་ལ་ཡོད་དུས་ནོར་བུའི་ནོར་
ཉམས་མི་ཆོད། ནོར་བུ་གཞན་ལ་ཤོར་དུས་སྙིང་རླུང་སྟོད་ལ་འཚང་སོང་
ཟེར་བའི་དཔེ་ལྟར་མི་འགྱུར་བར་སྨོན། དེར་མ་ཟད་མིའི་རང་གཤིས་སུ་
ཐོག་མ་ནས་འདྲ་མཉམ་དང་རང་དབང༌། རང་གཅེས། བདེ་བ་་་
འདོད་པའི་ས་བོན་ཡོད་པ་རེད། ཡོད་པ་ཞིག་མེད་པར་གཏོང་འདོད་པ་
ནི་གླེན་རྟགས་མིན་ན་ཅི།
2005. 12. 15ཉིན་གྲུབ།
-- 135 -



ཟ་མ་མོའི་སྐྱིད་སྡུག་གངས་མ་ཆར། །
ཉིན་ཞིག་ང་ཡང་སྨྱོས་འདུག་མི་ཟེར་རམ།
གཞེས་ནིང་དབྱར་ཁའི་ཉིན་མོ་ཞིག་ལ། ཁྱོ་གའི་གྲོགས་པོ་ཞིག་ཕྱི་
རྒྱལ་ནས་ཟི་ལིང་དུ་འབྱོར་རྗེས། གྲོང་ཁྱེར་གྱི་འགྲོ་ལུགས་ལྟར་བོད་ཟས་
ཁ་ལག་སྟབས་བདེ་ཙམ་བཟོས་ཏེ་ཁྱིམ་དུ་མགྲོན་བསུ་བྱས་པ་ཡིན། ཟ་
ཞོར་འཐུང་ཞོར་དུ་ཅི་འཕྲོས་མོལ་འཕྲོས་བྱས་མཐར། བདག་གིས《ཐུ་
བྷོད་སྤྱི་ཚོགས་ཀྱི་བུད་མེད་ཐོབ་ཐང»འབྲི་མཁན་གྱི་རྩོམ་པ་པོ་མང་བཟའ་
པད་དཀར་ གླེང་བྱུང་བ་ན། གྲོགས་པོས་མི་རྣམས་ཀྱིས་ཁོ་མོ་སྨྱོན་པ་
ཞིག་ཏུ་བརྩི་གི་འདུག་ཟེར། གང་ཡིན་དྲིས་པ་ན། རྒྱུ་མཚན་ཁ་གསལ་
གཏིང་གསལ་ཞིག་བཤད་རྒྱུ་མེད་ཅིང་། ཕལ་ཆེར་ཁོ་མོའི་བྱ་སྤྱོད་དག་
བུད་མེད་ཕལ་པ་ལས་བརྒལ་འདུག་པས་རྐྱེན་ཡིན་ཚོད་རེད། །
《ཐུ་བྷོད་སྤྱི་ཚོགས་ཀྱི་བུད་མེད་ཐོབ་ཐང»ཞེས་པའི་རྩོམ་ཡིག་དེ་
བདག་གིས་ཐོག་མར་ལྡོང་སྲས་ལགས་ཀྱི་རྒྱ་ཡིག་གི་ཟིན་བྲིས་སུ་མཐོང་བ་
ཡིན། མོས་རྩོམ་ཡིག་དེ་རྒྱ་ཡིག་སྟེང་བྲིས་པ་ཞིག་ཡིན་ནའང༌། བརྗོད་
སྙིང་ང་ཚོ་བོད་བྱིངས་ཀྱི་བུད་མེད་ཀྱི་ལས་དབང་དང་སྐྱིད་སྡུག་སྐོར་རེད།
བརྩམས་ཆོས་ལས་འཚོ་བ་དངོས་ཁྲོད་བུད་མེད་ལ་ཁྱོན་ནས་འདྲ་མཉམ་
མེད་པའི་སྣང་ཚུལ་ཅུང་ཞིབ་ཕྲ་བྲིས་འདུག ཁོ་མོ་ནི་བོད་ཁམས་སུ་སྐྱེས་
– 136 -



--
---
-
ཉིན་ཞིག་ང་ཡང་སྨྱོས་འདུག་མི་ཟེར་རམ།
ཤིང་འཚར་བ་ཞིག་ཡིན་ལ། ཁམས་ཀྱི་བུད་མེད་ཀྱི་འཚོ་བར་རྒྱུས་མངའ་
ཡོད་ཐོག རྒྱལ་ ཁམས་ཀྱང་འགྲིམས་མྱོང་བས་གཞིས་བྱེས་ གཉི་གའི་
བུད་མེད་ཀྱི་འཚོ་བར་གསལ་ཆ་ཡོད་པ་རེད། མོའི་བརྩམས་ཆོས་ལས།
ང་རང་ལ་ཚོར་སྣང་ཞིག་སྦྱིན་པ་ནི། འུ་ཅག་གི་རིག་གནས་དང་སྲོལ་
རྒྱུན། སློབ་གསོའི་འོག་འཚར་བའི་བུད་མེད་ཅིག་ཡིན་ཚེ། ཡུལ་གྲུ་མི་
འདྲ་བ་ གང་དུ་གནས་ཀྱང༌། ལས་དབང་གཅིག་ མཐུན་ ཡིན་ པ་རེད།
དེ་ལས་གཞན་མོའི་བརྩམས་ཆོས་ལ་ཐུན་མིན་གྱི་ཁྱད་ཆོས་ཤིག་ཡོད་པ་ནི།
བརྩམས་ཆོས་དེ་གཞུང་ལུགས་རྐྱང་བ་ཙམ་མ་ཡིན་པར་མ་ཟད། རྩོམ་པ་
པོ་རང་ཉིད་འདུས་པའི་བུད་མེད་དག་གི་འཚོ་བའི་དཀའ་སྡུག་གི་ མྱོང་
ཚོར་ཡང་ངང་གིས་མཐོང་ཡོང་། མོས་བུད་མེད་རྣམས་ལ་འདྲ་མཉམ་གྱི་
འདུ་ཤེས་སློང་བར་སྐུལ་འདེད་དང་། བུད་མེད་རྣམས་སྐྱེས་པར་བརྟེན་
པ་ ཚད་ ལས་ བརྒལ་ ན་ རང་ ཉིད་ ནུས་ མེད་ དུ་ འགྱུར་ ངེས་ པ་ དང་།
གཞན་ལ་སྐྱབས་སུ་སོང་དྲགས་ན་རང་གི་གཤིས་ཀ་བོར་འགྲོ་བའི་གནས་
ལུགས་རྒྱུ་མཚན་རྣམས་དྲངས་འདུག བརྩམས་ཆོས་དེར་དོན་གྱི་བྲོ་བ་
ལྡན་ཞིང༌། འཚོ་བའི་ཉམས་མྱོང་ཕུན་ཚོགས་ཡིན་པ། ལྟ་རྒྱ་མཐོང་རྒྱུ་
ཆེ་བ་སོགས་ལྟ་རི་བ་ཞིག་ཡིན་ཙང་བདག་གི་བལྟ་འདོད་ཀྱི་ཡི་ག་དབང་
མེད་དུ་ཕྱེ་སྟེ། བསྟུད་མར་ཐེངས་གསུམ་ཙམ་བཀླགས་པ་ཡིན།
ལར་བོད་ཀྱི་སྲོལ་རྒྱུན་རིག་གནས་འོག་སློབ་གསོ་ཐོབ་པའི་བུད་མེད་
རྣམས། བཤད་ཕོད་པ་དང་སྒྲུབ་ཕོད་པའི་སྙིང་སྟོབས་ཅན་ནི་རི་བོང་གི་
– 137 –



ཟ་མ་མོའི་སྐྱིད་སྡུག་གངས་མ་ཆར། །
རྭ་དང་མོ་གཤམ་གྱི་བུ་བཞིན་ཤིན་ཏུ་དཀོན། བདག་གིས་རྩོམ་ཡིག་དེ་
མཐོང་མ་ཐག་སྐོམ་པ་ཅན་ལ་ཆུ་ཕྲད་ཀྱི་དཔེ་བཞིན། ད་རེས་རང་གིས་
ཀྱང༌ བློ་ མཐུན་ གྱི་ གྲོགས་ མོ་ ཞིག་ རྙེད་ བྱུང་ གི་ བསམ་ པས་ སྤྲོ་ བ་ རྒྱས།
བྱས་ཙང་། མོ་དང་འབྲེལ་ཡོད་ཀྱི་གནས་ཚུལ་ཤེས་འདོད་ཤིན་ཏུ་ཆེ་
ཕྱིར་གོང་གི་གྲོགས་པོ་དང་གླེང་མོ་བྱས་པ་ཡིན། དེ་རིང་ངེད་གཉིས་
དངོས་གནས་ གྲོགས་མོ་ཡག་ཤོས་སུ་གྱུར་ཡོད་པར་མ་ཟད། གཅིག་་་་
མཐུན་གྱི་གླེང་གཞིའང་མང་པོ་བྱུང་།
ཁོ་མོ་འཚོ་བར་རྒྱུས་མངའ་ལྡན་པ་དང་། སྤྱི་ཚོགས་ལ་འགན་འཁྲི་
ཡོད་པ། བུད་མེད་ཀྱི་ལས་དབང་ལ་དོ་ཁུར་བྱེད་མཁན་ཞིག་ཡིན་པར་
མ་ཟད། བསམ་གཞིག་ཤེས་ཤིང་། རྩིས་ ཐང་གི་སླད་དུ་ཡོད་ཚད་་
གཏོང་ཕོད་པའི་བུད་མེད་རང་གཤིས་ཅན་ཞིག་རེད། ཡིན་ཀྱང་རང་
ཉིད་ཀྱི་ཡོན་ཏན་ཁོ་ན་ལས་གཞན་གྱི་ཡོན་ཏན་མི་མཐོང་བའི་སྐྱེས་པ་སྐོར་
ཞིག་གིས་སྲོལ་རྒྱུན་གྱི་བློ་མིག་གིས་བུད་མེད་རྩིས་ཐང་ཅན་རྣམས་སྨྱོན་
པའི་ཚུལ་དུ་བཟུང་ནས་མཐའ་གཅིག་ཏུ་ཁྱད་གསོད་བྱེད་པ་རེད། དོན་
དངོས་སུ་ཁྱེད་ཅག་ལ་མཁོ་ངོ་མ་ནི། ནང་ཚང་གྲུ་བཞིའི་གོ་ཁའི་འཇིག་
རྟེན་ཙམ་ལས་བརྒལ་མི་ཕོད་པ་དང་། ཁྱོ་ག་དང་བྱིས་པའི་ཞལ་གདོང་
ལས་ཕལ་ཆེར་མཐོང་མྱོང་མེད་ཅིང་། རང་དབང་དང་འདྲ་མཉམ་ཟེར་
བ་ཟ་རྒྱུ་ཞིག་གམ་ཡང་ན་འཐུང་རྒྱུ་ཞིག་ཡིན་པའང་ཆ་མི་འཚལ་བའི་བྱིས་
པ་རྒན་པ་ལྟ་བུའི་ཁོལ་མོ་དག་ཡིན་པ་རེད། འདི་ནས་ངེས་དགོས་པ་
– 138 -
-



--
-
-
-
ཉིན་ཞིག་ང་ཡང་སྨྱོས་འདུག་མི་ཟེར་རམ།
ཞིག་ལ། ཁོལ་མོ་དང་ཆུང་མའི་བར་ངེས་པར་དུ་ས་མཚམས་ཤིག་དབྱེ་
དགོས་ངེས་རེད། བུད་མེད་ཀྱི་མི་གཤིས་ལ་དམའ་འབེབ་ཁོ་ན་བྱེད་པ་
ལས། ཁོ་མོ་ཚོའི་སེམས་ཁམས་ཀྱི་འཇིག་རྟེན་དུ་ཐེངས་ཤིག་མྱུལ་ན་ཁྱེད་
ཅག་ལའང་ཕན་ཐོགས་སྤུ་ཙམ་མེད་པ་ཞིག་ག་ལ་ཡིན་སྙམ།
ན་ནིང་དབྱར་ཁའི་གུང་གསེང་སྐབས་སུ་ཁྱོ་གའི་ཕ་ཡུལ་དུ་སོང་བ་
ཡིན། ས་ཆ་ཆུང་ཆུང་དེ་ནའང་ཤེས་ཡོན་ཅན་ཁ་ཤས་འདུག་ཚོད་རེད།
དེ་ལས་ཀྱང་དགའ་བ་ཞིག་ནི། མཐའ་གཅིག་ཏུ་བུད་མེད་ཀྱི་ཁེ་དབང་
གླེང་མཁན་ཏེ། མཚོ་བྱང་དཔལ་མོ་ལགས་ཀྱི་ཕ་ཡུལ་ཡང་དེ་ནས་རེད།
མོ་རང་སྔ་མོ་ནས་ཕ་ཡུལ་དེ་ནས་ཡིན་པ་ཤེས་ནའང༌། ངེད་གཉིས་ཐད་
ཀར་ཐད་ཐུག་གི་གོ་སྐབས་བྱུང་མ་སོང་། ཡིན་ནའང་མོས་ཉེ་བའི་ལོ་
འགའི་རིང་ལ་བུད་མེད་ཀྱི་འཚོ་གནས་དང་ལས་དབང་གི་སླད་དུ་རང་
ནུས་གང་ལྕོགས་བྱེད་ཀྱིན་པ་ཐོས་མྱོང་། ད་ལྟ་མོས་ སོས་ ཀར་བཏབ་
པའི་ས་བོན་ལ་འབྲས་བུ་སྨིན་ནས་མིག་གིས་མཐོང་རྒྱུ་དང་ལག་གིས་རེག་
རྒྱུའང་ཡོད་པ་རེད། རྐྱེན་དེ་དག་གཙོ་བྱས་ཐོག བདག་གིས་དུས་སྔ་
མོ་ནས་ཁོ་མོ་འདུས་པའི་བུད་མེད་རྟོགས་སད་པ་རེ་གཉིས་ལ་རྗེས་སུ་ཡི་
རང་དང་གུས་ཞབས་བྱེད་གི་ཡོད། རྐྱེན་དེ་དག་གཙོ་བྱས་ནས། ང་
རང་ཁོ་མོ་དང་འབྲེལ་ཡོད་ཀྱི་གནས་ཚུལ་གླེང་བར་དགའ་པོ་ཡོད། མ་
139 -



ཟ་མ་མོའི་སྐྱིད་སྡུག་གངས་མ་ཆར།
བསམ་ས་ནས་ཁོ་མོ་ཡང་དོན་མེད་དུ་གཞན་གྱི་མིག་ནང་གི་སྨྱོན་མ་རུ་གྱུར་
ཡོད་པ་རེད། དེ་མ་ཐག་བདག་གི་སེམས་པར་བུད་མེད་ཀྱི་ཁེ་དབང་
གླེང་ན་མཐའ་གཅིག་ཏུ་སྨྱོན་པའི་གྲས་སུ་བརྩི་གི་ཡོད་པ་ཤེས། མ་ཟད།
སྨྱོན་པ་ཟེར་བ་དེ་འུ་ཅག་གི་བུད་མེད་རྩིས་ཐང་ཅན་དག་གི་གཅིག་མཐུན་
གྱི་མཚང་མིང་དུ་ཆགས་པ་རྟོགས། སེམས་སུ་ཉེ་ལམ་རང་གིས་ཀྱང་བུད་
མེད་ཀྱི་ཁེ་དབང་སྐོར་གྱི་རྩོམ་རེ་གཉིས་འབྲི་ཁུལ་བྱེད་ཀྱིན་ཡོད་པས་ན།
ཉིན་ཞིག་ང་ཡང་སྨྱོས་འདུག་མི་ཟེར་རམ་ཟེར་ནས་ཡིད་ལ་འཁོར་བ་ཁ་
ནས་ཤོར་ལ། དེར་འཁོད་ཀྱི་གཞོན་ནུ་ཞིག་ལ་ཁོ་མོ་སྨྱོན་པ་རེད་ཟེར་
བའི་རྒྱུ་མཚན་དྲིས་པ་ན། ལན་གསལ་པོ་ཞིག་མེད་པར། དེ་མོ་རང་
ཉོག་གཏམ་བཤད་རྒྱུར་དགའ་བས་རྐྱེན་ཡིན་ལས་ཆེ་ཟེར། མོས་རང༌
ནུས་གང་ལྕོགས་ཀྱིས་མ་དངུལ་བཙལ་འཚོལ་བྱས་ཏེ་བུད་མེད་ཀྱི་ཚགས་
པར་ཐོག་མ་སྤེལ་བ་དང༌། བུད་མེད་ཀྱི་སྙན་དེབ་དཔར་སྐྲུན་བྱས་པ།
བུད་མེད་རང་གིས་བྲིས་པའི་བུད་མེད་ཀྱི་ལས་དབང་སྐོར་གྱི་བརྩམས་ཆོས་
པར་སྐྲུན་བྱས་དང་བྱེད་མུས་སུ་མཆིས། མོས་ད་དུང་མིག་སྔར་གྱི་འབྲས་
བུ་དེ་ལ་ཡིད་མི་ཚིམ་པར་ཞིང་འབྲོག་བུད་མེད་ཀྱི་འཚོ་བ་དངོས་ལ་ཞུགས་
དགོས་པའི་བསམ་ཚུལ་ཡང་བསྟན་འདུག ལས་དོན་འདི་དག་ནི་ཧ་
ཅང་རྒྱ་ཆེ་ཞིང་དོན་སྙིང་ལྡན་པ་ཞིག་རེད་འདོད། ང་ཚོ་གངས་ཅན་
བུད་མེད་རེ་རེ་ནས་བུད་མེད་ཀྱི་ལས་དབང་དང་བདེ་སྡུག་གི་སླད་དུ་
འབད་ཅིང་འབུངས་ན། བུད་མེད་ཀྱི་ཚེ་སྲོག་རིན་ཐང་བསྐྱར་གླེང་གི་
= 140 --



ཉིན་ཞིག་ང་ཡང་སྨྱོས་འདུག་མི་ཟེར་རམ།
ལས་འགུལ་ཆུང་ཆུང་ཞིག་སློང་ངེས་ལ། དེ་ལྟ་ན། ང་ཚོའང་ཁོ་ཚོ་ནང་
བཞིན་རང་གི་ཐོབ་ཐང་དང་ཁེ་ཕན། འཚོ་བར་གང་དགར་སྤྱོད་པའི་
རང་དབང་དང་རང་ཉིད་ཀྱི་དགའ་ཁ་འཁྱེར་ཕྱོགས་འདེམ་པའི་ཐོབ་ཐང་
སོགས་ཡོད་ཆོག་ཆོག་ཡིན་ངེས་རེད་སྙམ།
རྩིས་ ཐང་གི་འདུ་ཤེས་ཡོད་པ་དང་ལས་ དབང་ལ་འཁང་ར་བྱེད་
མཁས་ ཀྱི་བུད་མེད་ ཅིག་ ཡིན་ཚེ་ སྐྱེས་ པ་ རྣམས་ མི་ དགའ་ བ་ དཔེ་ རེད།
རྒྱུ་མཚན་བུད་མེད་རྣམས་རྟོགས་པ་སད་ཅིང་འདྲ་མཉམ་ཐོབ་ཐང་རག་
པའི་དུས་ལ། ཁོ་པ་ཚོས་གང་འདོད་དུ་བུད་མེད་ཀྱི་བསམ་བློར་སྒེར་
གཅོད་བྱེད་མི་ཐུབ་པ་དང་། བུད་མེད་རྣམས་ཀྱིས་ཀྱང་ཁྱོ་བོར་གཡོག་
རྒྱུག་གིས་མི་ཚེ་ཆུད་ཟོས་རང་དུ་མི་གཏོང་བའི་རྐྱེན་ཡིན་ལས་ཆེ། ཐོག་
མ་ནས་སྐྱེས་པའི་ཁེ་ཕན་ལ་དམིགས་ནས་བཞེངས་བཟོ་བྱས་པའི་སྲོལ་རྒྱུན་
གྱི་འཆིང་རྒྱ་གང་དེ་གཏོར་མཁན་སྐྱེས་མ་རང་ཡིན་པ་ལས་སྐྱེས་པ་ཡིན་མི་
དཔེ། དེ་བས་བུད་མེད་ཀྱི་བསམ་བློར་འཕོ་འགྱུར་དང་རྟོགས་པ་སད་རྒྱུ་
དེ་མིག་སྔའི་ཁ་ཚ་དགོས་གཏུགས་ཀྱི་དོན་དག་ཅིག་ཡིན་པར་སྣང་།
དེ་བཞིན་ཉིན་ཞིག་ང་ཡང་སྨྱོས་འདུག་མི་ཟེར་རམ་ཞེས་བཤད་པ་ན།
གྲལ་འཁོད་ཀྱི་ན་གཞོན་དེས་གནས་ལུགས་བཤད་ན་སྐྱེས་པ་ཀུན་གྱིས་ཁས་
ལེན་གི་རེད་ཟེར། དེ་རྐྱེན་བྱས་ཏེ་བདག་ལའང་ཚོད་ཚོད་དུ་ཡིད་ཆེས་
- 141 —



ཟ་མ་མོའི་སྐྱིད་སྡུག་གངས་མ་ཆར།
-
-
-
-
ཤིག་སྐྱེས་ཤིང་། སེམས་སུ་རང་གིས་བྲིས་པའི་རྩོམ་དག་འཚོ་བ་ངོ་མ་
ཡིན་ ཕྱིར་ གཞན་ གྱིས་ ཁས་ མ་ བླངས་ སའང༌ མི་ འགྲོ་ འདོད་ མོད་ ཀྱང་།
ཉིན་ཞིག་ཧི་མ་ལ་ཡའི་དྲ་ཚིགས་སུ་ཞུགས་པ་ན་དྲ་མིང་ལ་ཆོས་སྐྱོང་ཟེར་
བའི་དྲ་གྲོགས་ཤིག་གིས་མཚོ་བྱང་དཔལ་མོ་དང་འཇམ་དབྱངས་སྐྱིད་་་་
སོགས་བུད་མེད་ཀྱི་ཐོབ་ཐང་གླེང་མཁན་དེ་ཚོ་ཕལ་ཆེར་སྨྱོས་འདུག་ཅེས་
བྲིས་འདུག་པ་མཐོང་།
.
2007. 01. 06ཉིན་གྲུབ།
- 142 -



གྲོང་ཁྱེར་གྱི་ཨ་མ་ཞིག་གི་སེམས་གཅོང་།
-
1
གྲོང་ཁྱེར་གྱི་ཨ་མ་ཞིག་གི་སེམས་གཅོང་།
ང་རང་ཞིང་གྲོང་གི་ཁྱིམ་ཚང་ཕལ་པ་ཞིག་ཏུ་ སྐྱེས་ ཤིང༌། སྲོལ་
རྒྱུན་གྱི་ཁོར་ཡུག་སྟུག་པོའི་ཁྲོད་འཚར་ལོངས་བྱུང་། ད་ལྟ་གྲོང་ཁྱེར་ག་
གེ་མོ་ཞིག་ ཏུ་ བྱ་བ་བྱེད་བཞིན་ཡོད། དང་ཐོག་ང་ གྲོང་ཁྱེར་འདིར་་་་
སླེབས་སྐབས། ས་འདི་རུ་བོད་མི་ལས་བྱེད་པ་ཇི་སྙེད་འདུག་ཅིང་། ཁོ་
ཚོའི་བྱིས་པ་རྣམས་རྒྱ་མིན་བོད་མིན་གྱི་རིགས་ཕུང་སུམ་པར་གྱུར་ཡོད།
ངའི་སྣང་ངོར་བྱིས་པ་དེ་དག་གི་བྱ་སྤྱོད་དང་རྣམ་འགྱུར་གང་ཡང་ཕ་ཡུལ་
གྱི་མི་རྣམས་དང་གཏན་ནས་མི་འདྲ་བའི་ཚོར་པ་ཡན་གར་བ་ཞིག་བྱིན།
དེ་བས་ངས་མ་འོངས་པར་རང་གི་བྱིས་པ་ཁོ་ཚོ་ལྟ་བུ་ཞིག་ཏུ་མི་ཆགས་པའི་
སྨོན་ལམ་ཐོག་མ་བརྒྱབ།
ཡིན་ཡང་། གྲོང་ཁྱེར་དུ་འཚོ་བ་རོལ་བཞིན་པའི་ བོད་ཀྱི་ཕ་མ་
ཞིག་ལ་མཚོན་ན་དེ་ཧ་ཅང་ལས་སླ་མོ་ཞིག་མ་རེད། རྒྱུ་མཚན་གང་ཡིན་
ཟེར་ན། ཐོག་མར་ང་རང་སྡོད་སའི་གྲོང་ཁྱེར་འདི་ན་བོད་ཡིག་སློབ་གྲྭ་
རྩ་བ་ནས་མེད་པ་དང༌། ཡང་ལས་གྲོགས་དང་ཉེ་འཁོར་གྱི་ལས་བྱེད་ཕ་
མ་སྐོར་ཞིག་གིས་རང་གི་བྱིས་པར་བོད་ཡིག་བསླབས་ན་ཕན་ཐོགས་མེད་
པའི་བསམ་ཚུལ་བྱིས་པ་ཕན་ཚུན་ཁ་བརྡ་བརྒྱུད་ ནས་ བདག་ གི་བུ་མོ་་་
ལའང་ཤན་ཤུགས་ངན་པ་ཐེབས་ཏེ། བོད་ཡིག་སློབ་པའི་དགའ་སྣང་
- 143 -



ཟ་མ་མོའི་སྐྱིད་སྡུག་གངས་མ་ཆར།
མེད་པར་གྱུར་པ་རེད། གཞན་ད་དུང་བུ་མོའི་འཛིན་གྲྭ་ཧྲིལ་པོ་རྒྱ་མི་
ཡིན་པས་བོད་སྐད་བཤད་པའི་གོ་སྐབས་མེད་པས་ཡིན་ནོ། །དང་ཐོག་གི་
སྨོན་ལམ་དེ་འགྲུབ་ཆེད། ངས་རང་ཚོད་ཀྱིས་འབད་པ་གང་མང་བྱས་
མྱོང་། ཞོལ་ནས་དེའི་སྐོར་གྱི་བརྒྱུད་རིམ་རགས་ཙམ་ཞིག་བྲིས་པ་འདི་
ལྟ་སྟེ། །
ངས་རང་གི་བྱིས་པར་ཕ་སྐད་ཤེས་པ་དང་ཕ་ཡུལ་ལ་ཆ་རྒྱུས་དང༌
བརྩེ་དུང་ཡོད་པ་སོགས་ཀྱི་ཆེད་དུ། བུ་མོ་ཆེ་བ་ལོ་བཞི་དང་ཕྱེད་ཙམ་
བར་དུ་ཕ་ཡུལ་ཞིང་སྡེ་རུ་འདུག་ཏུ་བཅུག དེ་ནས་ལོ་གཉིས་ཙམ་ལ་བུ་
བཅོལ་ཁང་དུ་བཞག་སྟེ་རྒྱ་སྐད་ཤེས་སུ་བཅུག་རྗེས། རྒྱའི་སློབ་གྲྭ་འགྲིམ་
མགོ་ བརྩམས་ པ་ ཡིན། དེ་ཡང་འཛིན་གྲྭ་ཧྲིལ་པོ་ རྒྱ་མི་ཡིན་པ་དང་།
སློབ་ གྲྭའི་ནང་དུ་ ཕ་སྐད་བཤད་པའི་ཁོར་ཡུག་མེད་སོང་བས། རིམ་
བཞིན་ཟླ་དང་ལོ་འགོར་ཚེ། བུ་མོ་རྒྱ་སྐད་རྒྱག་པར་གོམས་ལ། སློབ་གྲྭ་
གྲོལ་ནས་ཁྱིམ་དུ་འཛུལ་མ་ཐག་ཀྱང་རྒྱ་སྐད་རྐྱང་རྐྱང་བརྒྱབ་སྟེ་ཕ་སྐད་
རིམ་བཞིན་བརྗེད་ཀྱིན་པ་མཐོང༌། སྐབས་དེར་ངེད་བཟའ་ཟླ་གཉིས་
ཐབས་ཟད་འུ་ཐུག་སྟེ་བྱིས་པ་ཁྱིམ་དུ་སླེབས་མ་ཐག་ངེས་པར་དུ་རང་གི་ཕ་
སྐད་ལབ་དགོས་ པའི་སྒྲིག་ལམ་བཙན་པོ་ཞིག་བཅས་པ་ཡིན། དེ་ལྟ་
ནའང་། སློབ་སྐབས་རེའི་མཇུག་ལ་སླེབས་དུས་རྒྱ་སྐད་རྒྱག་པ་ཇེ་མང་
ནས་ཇེ་མང་དུ་གྱུར། སྒྲིག་ལམ་དེ་རྒྱུན་སྲུང་བྱེད་ཆེད་བདག་གི་བྱིས་
པས་ཁ་ལོག་ཚིག་ལོག་མང་པོ་ཉོས། སྐབས་དེ་ནི་ངེད་བཟའ་ཟླ་གཉིས་
- 144



གྲོང་ཁྱེར་གྱི་ཨ་མ་ཞིག་གི་སེམས་གཅོང་།
ལ་མཚོན་ན་ཡང་སེམས་ངལ་ཧ་ཅང་ཆེ་བའི་དུས་ཤིག་རེད། མཚམས་
ཤིག་ལ་བདག་གི་བཟའ་ཟླ་ཡིད་ཐང་ཆད་ནས་ད་གཡུགས་ཞོག བྱིས་པ་
ད་དུང་ལོ་ཆུང་ཡིན་པས་རྒྱུན་དུ་སྡིགས་མོ་བྱས་ན་མཇུག་འབྲས་ཡག་པོ་
ཡོང་རྒྱུ་མ་རེད་ཟེར། ཡིན་ཡང་ང་རང་ཨ་མ་ཞིག་ཡིན་པའི་ཆ་ནས་ངང་
རྒྱུད་རིང་ལ་བཟོད་བསྲན་ཆེ་བས་དོན་དག་དེ་སེམས་ནས་དོར་མ་མྱོང༌།
དེའི་ཕྱིར་རེས་གཟའ་ཉི་མའི་དུས་ཚོད་ཉུང་ཤས་རེ་བེད་སྤྱད་ཐོག་གསལ་
བྱེད་སུམ་ཅུ་ནས་བརྩམས་ཏེ་བོད་ཡིག་ཁྲིད་པའི་ལམ་ལ་ཞུགས། བདག་
གི་བུ་མོས་བོད་སྐད་ཤེས་པའི་དྲིན་ལ་གསལ་བྱེད་སུམ་ཅུ་དཀའ་ཚེགས་
མང་པོ་མ་མྱངས་པར་བློ་ལ་ངེས་སོང་། དེ་རྗེས་སྟབས་ལེགས་པ་ཞིག་ལ།
ཟི་ལིང་གྲོང་ཁྱེར་དུ་དགེ་རྒན་བསྟན་གོ་གཙོ་བྱས་པས་རེས་གཟའ་ཉི་མར་
བོད་ཡིག་སློབ་ཁྲིད་བྱེད་པའི་འཛིན་གྲྭ་ཞིག་བཙུགས། དགེ་རྒན་བཀའ་
དྲིན་ཅན་དེའི་དྲིན་ལ་བདག་གི་བུ་མོས་ཐོག་མར་བོད་ཡིག་ཕལ་ཆེར་ཚེག་
འདེད་དུ་འདོན་ཤེས་སོང་། རྒྱུ་མཚན་གང་ཡིན་ཧ་མ་གོ་མོད། གང་
ལྟར་བོད་ཡིག་འཛིན་གྲྭ་དེ་མུ་མཐུད་དུ་མཇུག་སྐྱོང་མ་ཐུབ། དེ་ནི་རང་
གི་རིག་གནས་ལ་དགའ་ཞེན་ཆེ་བའི་གྲོང་ཁྱེར་གྱི་ཕ་མ་སྐོར་ཞིག་དང་བྱིས་
པ་རྣམས་ཀྱི་གྱོང་གུད་རེད། །
ཡིན་ཡང་ངས་སྔར་མུས་བཞིན་རེས་གཟའ་ཉི་མའི་དུས་ཚོད་ཕྲ་མོ་རེ་
བེད་སྤྱད་དེ་བུ་མོར་སློབ་ཆུང་གི་དཔེ་དེབ་བཞི་ལྷག་ཁྲིད་ཚར། དབྱར་
དགུན་གནང་སྐབས་སུ་ཆེད་དུ་ཕ་ཡུལ་ལ་མངགས་ཏེ་བོད་སྐད་ཀྱི་རྨང་
ག 145
ཡ་



ཟ་མ་མོའི་སྐྱིད་སྡུག་གངས་མ་ཆར།
གཞི་བརྟན་པོ་ཡོང་བར་བགྱིས། རིམ་བཞིན་བུ་མོ་ལོ་ན་ཅུང་སོན་སྐབས།
དབྱར་དགུན་གནང་དང་རེས་གཟའ་ཉི་མའི་ཉིན་ལ། 《མི་རོ་རྩེ་སྒྲུང»
ཡང་དང་བསྐྱར་གྱིས་བསྟུད་མར་ཐེངས་གསུམ་བཞི་ཙམ་ལ་ཁྲིད་པ་དང་།
དེ་ནས《ཉི་ཆོས་བཟང་པོ»དང༌། «ཚེ་རིང་དོན་གྲུབ་ཀྱི་སྒྲུང་འབྲིང་
ཕྱོགས་བསྒྲིགས》 《སྨུག་པ》ཐེངས་གཉིས། 《མེས་པོ་» ད་དུང་
དུས་དེབ་སོགས་ཀྱི་སྟེང་གི་རྩོམ་ཐུང་ཁ་ཤས་ཀྱང་ཁྲིད་པ་ཡིན། མ་ཟད།
སྐུ་ཞབས་ཚེ་རིང་དོན་གྲུབ་ལགས་ཀྱི་བརྩམས་སྒྲུང་དེ་དག་འདོན་ཀློག་བྱས་
པར་འབྲེལ། མོས་གཅིག་ནས་བོད་ཡིག་ལེགས་པོར་སྦྱོར་ཀློག་བྱེད་ཤེས་
པ་དང་། གཉིས་ནས་བོད་རང་གི་འཚོ་བར་གསལ་ཆ་དོད་པོ་དང་རྒྱུས་
མངའ་ཡག་པོ་ཞིག་ལོན་སོང་བ་རེད། དེ་ལྟར་ཡིན་ནའང་མོ་རང་བོད་
ཡིག་སློབ་རྒྱུར་དེ་འདྲའི་དགའ་པོ་མི་འདུག་པས། བོད་ཡིག་སློབ་ཁྲིད་
བྱེད་སྐབས་ངེད་མ་སྨད་བར་རྒྱུན་དུ་ཁ་རྩོད་མི་ཉུང་བ་འབྱུང་གི་འདུག
ད་ལྟ་ཁོ་མོ་མཐོ་འབྲིང་འགྲིམ་གྱི་ཡོད་པར་མ་ཟད། སྦྱངས་འབྲས་ཀྱང་
དེ་འདྲའི་བཟང་རྒྱུ་མེད་ཅིང༌། བསླབ་བྱ་དང་ཆེད་ལས་སྦྱོང་བའི་བྲེལ་
བ་ཆེ་ཕྱིར་བོད་ཡིག་སློབ་པའི་དུས་ཚོད་ཧ་ཅང་དཀོན་པོ་འདུག ཡིན་
ཡང་དུས་ཚོད་ཉུང་ཤས་རེ་བེད་སྤྱད་དེ་སློབ་ཁྲིད་མུ་མཐུད་དུ་མཇུག་སྐྱོང་
གི་ཡོད། གླེང་རི་བ་ཞིག་ནི། ད་ལྟ་བདག་གི་བུ་མོར་ཁྱིམ་དུ་ཕ་སྐད་
རྐྱང་རྐྱང་རྒྱག་པའི་གོམས་གཤིས་ཡག་པོ་ཞིག་ཆགས་ཡོད་པར་མ་ཟད།
ད་དུང་མཚམས་རེར་ངས་རྒྱ་སྐད་བོད་སྐད་འདྲེས་མའི་ར་མ་ལུག་གི་སྐད་
146 —



གྲོང་ཁྱེར་གྱི་ཨ་མ་ཞིག་གི་སེམས་གཅོང་།
ཆ་བཤད་པར་དག་བཅོས་བྱེད་མཁན་ཞིག་ཏུ་གྱུར་ཡོད་པ་རེད།
ལར་རང་གི་སྐད་ཡིག་གི་ཁོར་ཡུག་མེད་པའི་གྲོང་ཁྱེར་གྱི་བྱིས་པ་
ཞིག་ལ་མཚོན་ན། ཁྱིམ་གྱི་དུས་ཚོད་ཐུང་ཐུང་ཞིག་བེད་སྤྱད་དེ་སྐད་
ཡིག་ཡག་པོ་ཞིག་སྦྱང་རྒྱུ་ནི་དེ་འདྲའི་ལས་སླ་མོ་ཞིག་མ་རེད། དེ་ལས་
ཀྱང་ཚབས་ཆེ་བ་ནི། སྐད་ཆ་དང་ཡི་གེ་ཀློག་འདོན་ཤེས་པ་ཙམ་གྱིས།
བྱིས་པའི་སེམས་ཁམས་དེ་བོད་མིའི་སེམས་ཁམས་གཤའ་མ་ཞིག་ཏུ་འགྱུར་
དཀའ་བ་དེ་རེད། ང་རང་གི་ཉམས་མྱོང་ལྟར་ན། བོད་མི་རྣལ་མ་ཞིག་
ཡོང་དགོས་ན། རང་གི་བུ་ཕྲུག་གིས་ཆུང་དུས་ནས་བོད་རང་གི་སྐད་
དང་ཡི་གེ་སྦྱང་རྒྱུ་ནི་ཐབས་ལམ་ཉག་གཅིག་རེད་དོ་སྙམ། དེ་བས་གྲོང་
ཁྱེར་ཆུང་ཆུང་འདིར། བོད་ཡིག་སློབ་གྲྭ་ཞིག་མེད་པ་འདི་ནི་ང་དང་
འདྲ་བའི་གྲོང་ཁྱེར་ཕ་མ་དག་གི་སེམས་གཅོང་རེད། །
ཡ་མཚར་བ་ཞིག་ནི། ཁུལ་དང་རྫོང་གི་ལས་བྱེད་ཕ་མ་མི་ཉུང་བ་
ཞིག་གིས་བོད་ཡིག་སློབ་གྲྭ་རང་ཁྱིམ་གྱི་སྒོ་ཁ་ན་ཡོད་བཞིན་དུ་རང་གི་བྱིས་
པ་མི་རིགས་གཞན་གྱི་སློབ་གྲྭར་བསྐྱལ་ཏེ་ཁོ་ཚོ་རིགས་ཕུང་སུམ་པ་དག་ཏུ་
སྐྱེད་སྲིང་བྱེད་བཞིན་པ་དེ་མ་ཡིན་ནམ།
2005. 07. 12ཉིན་གྲུབ།
- 147



ཟ་མ་མོའི་སྐྱིད་སྡུག་གངས་མ་ཆར།
，
སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
བདག་གི་ཚ་མོ་ཞིག་སློབ་གྲྭ་ཆེན་མོ་འགྲིམ་གི་ཡོད། མོ་ནི་ངེད་
ཁྱིམ་རྒྱུད་ལ་མཚོན་ན་སློབ་ཆེན་སློབ་མ་རབས་དང་པོ་ཡིན། མོ་རང་མི་
འཇོན་ཐང་ཅན་ཞིག་ཡོང་བར་ང་ལ་རེ་བ་ཧ་ཅང་ཆེ་གཤིས། ངེད་
གཉིས་མཉམ་འཛོམས་ཕྲ་མོ་རེ་བྱུང་ནའང་། རྒྱུན་དུ་མོ་ལ་ཁྱེད་རང་
སློབ་གསོ་ཐོབ་མྱོང་བའི་མི་ཞིག་ཡིན་ཙང༌། ཞིང་གྲོང་བུད་མེད་ཕལ་པ་
རྣམས་དང་མཚུངས་ན་གཏན་ནས་མི་ཆོག རྗེས་ཕྱོགས་སྤྱི་ཚོགས་སུ་
ཞུགས་ནའང་འདྲ། དུས་ནམ་ཡིན་ཡང་རང་གིས་རང་ལ་རེ་བ་ནན་མོ་
དང་དམིགས་འབེན་མཐོན་པོ་བཅངས་ཏེ་རང་ཉིད་མི་རང་རྐྱ་འཕེར་བ་
ཞིག་ཡོང་བར་བརྩོན་ལེན་བྱེད་དགོས་སོགས་ཁ་ཏ་བྱས་པ་ཡིན། ཉིན་
ཞིག་མོས་ལན་དུ། ང་ཚོའི་མཐོ་འབྲིང་སྐབས་ཀྱི་དགེ་རྒན་གྱིས་དེ་ལྟར་
སློབ་གསོ་མི་གཏོང་། ཁོ་མོ་ཁྲིད་སྟེགས་སྟེང་ཁ་མར་འཁོར་ཏེ་འཛིན་གྲྭ་
ཡོངས་ཀྱི་མདུན་ནས། བུ་མོ་ཚོ་དྲག་ནི་རེད། སློབ་སྦྱོང་ལ་འབད་པ་
བྱེད་དགོས་ནི་མ་རེད། ཁྱོ་ག་དགའ་མོ་ཞིག་དང་འཕྲད་སོང་ན་དེ་རེད་
མོད་ཟེར་བ་རེད། བློ་ཕངས་པ་ཞིག་ལ། དེ་ནི་ལོ་ངོ་སུམ་ཅུའི་ཡར་
སྔོན་དུ་ངས་ རང་གི་ ཨ་ མའི་ངག་ལས་ ཐོས་ པའི་ སྐད་ཆ་དེ་རེད། མི་
མཚུངས་ས་ནི་བདག་གི་ཨ་མ་ནི་ཀ་མད་སུམ་ཅུའི་མགོ་མཇུག་ཀྱང་མི་ཤེས་
- 148 -



སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
པའི་ཞིང་གྲོང་གི་བུད་མེད་ཕལ་པ་ཞིག་ཡིན། མོ་རང་ནི་དེང་རབས་
སློབ་གྲྭའི་དགེ་རྒན་ཞིག་ཡིན་པ་དེ་རེད།
མོས་བཤད་པའི་སྐད་ཆ་དེ་ཡང་སློབ་མ་རྣམས་ཀྱིས་ཐོག་དང་པོར་
ཐོས་པ་མིན་པར་འདོད། དེ་ཡིན་ཀྱང་ ཁོ་མོ་ནི་དགེ་རྒན་ཞིག་ཡིན་་་་
གཤིས། སྐད་ཆ་དེ་བུ་མོ་སློབ་མ་ཚོའི་མ་འོངས་པའི་འཚོལ་སྙེག་དང༌
རང་རློམ་གྱི་འདུན་པ་གཅོད་པའི “ སྟ་རེ་ཟླ་བ་དཀར་པོ”རུ་འགྱུར་ངེས་པ་
དེ་རེད། ཉེ་ལམ་འབྱུང་སྤུས་སློབ་གསོ་དར་སྤེལ་བྱེད་བཞིན་ཡོད་པ་མ་
ཡིན་ནམ། གོང་གི་གནས་ཚུལ་འདི་ནི་འབྱུང་སྤུས་སློབ་གསོ་དང་འགལ་
བ་ལྟག་སྤྲོད་དུ་སོང་འདུག་པ་རེད། དེ་ཡང་སློབ་གྲྭ་ཆེ་འབྲིང་ཆུང་་་
གསུམ་སོགས་ཀྱི་དགེ་རྒན་དག་གིས་མི་མཁྱེན་པ་ག་ལ་སྲིད། སྔོན་ཐོན་
རྒྱལ་ཁབ་ཁག་གི་འབྱུང་སྤུས་སློབ་གསོ་ལྟར་ན། བྱིས་པ་ཕོ་མོ་གང་ཡིན་
རུང་། དེ་མི་འཇོན་ཐང་ཅན་ཞིག་ཏུ་སྐྱེད་སྲིང་བྱེད་དགོས་ན། ཐོག་
མར་བྱིས་པའི་རང་རློམ་དང་། ཡིད་ཆེས། མཚར་སྣང་དང༌། རྩིས་
ཐང་སོགས་ལ་འདྲ་མཉམ་གྱིས་བརྩི་འཇོག་བྱེད་རྒྱུ་དེ་ལམ་གྱི་རིམ་དང་པོ་
རེད།
འུ་ཚོའི་སློབ་གྲྭའི་དགེ་རྒན་དག་གིས་བུ་མོ་ཚོའི་རང་རློམ་ཁྱད་གསོད་
བྱེད་པའི་སྣང་ཚུལ་འདི་ལས། ང་ཚོའི་སློབ་གྲྭ་ཆེ་འབྲིང་ཆུང་གསུམ་གྱི་
དགེ་རྒན་དག་ལ་ད་དུང་འབྱུང་སྤུས་སློབ་གསོའི་འདུ་ཤེས་ཧ་ཅང་ཞན་པ་
མཐོང་། གཤམ་ནས་དཔེ་འགའ་དྲངས་ཏེ་རང་གི་ལྟ་ཚུལ་ཞུ་རྒྱུ་ཡིན།
- 149 -



ཟ་མ་མོའི་སྐྱིད་སྡུག་གངས་མ་ཆར། །
དཔེ་དང་པོ། ཕྱི་གླིང་པས་སློབ་མའི་རང་རློམ་དང་ཡིད་ཆེས་ལ་ལྟ་
སྟངས་གང་འདྲ་འཛིན་ཚུལ། དེ་ཡང་རྒྱ་མིའི་སློབ་མ་ཞིག་ཕྱི་རྒྱལ་དུ་
སློབ་གྲྭ་འགྲིམ་སྐབས། སློབ་གྲྭའི་སྤོ་ལོ་འགྲན་བསྡུར་ཐེངས་ཤིག་གི་སྟེང་
དགེ་རྒན་གྱིས་ཁོ་ལ་ཁྱེད་རང་སྤོ་ལོ་བརྒྱབ་པ་བཟང་བས་འགྲན་བསྡུར་
འདིའི་ནང་ཞུགས་དང་ཞེས་བསྐུལ། ཁོས་ཁེངས་སྐྱུང་གི་ཚུལ་གྱིས་ངས་
ཡག་པོ་ཨེ་ཡོང་ངམ་ཟེར་བས། དགེ་རྒན་ན་རེ། ཁྱོད་ཐོག་མར་རང་
ཉིད་ལའང་ཡིད་ཆེས་མེད་ན་ཐེངས་འདིའི་འགྲན་རྩོད་ཕམ་ཁ་མྱོང་ངེས་
རེད་ཟེར་ནས་འགྲན་བསྡུར་ལ་ཞུགས་སུ་མ་བཅུག དོན་དངོས་སུ་དེ་ནི་
རིག་གནས་གཉིས་ཀྱི་ཁྱད་པར་ཡིན་ནའང་ཐང༌། དཔེར་ན། ཕྱི་གླིང་
པ་དྲང་མོར་བཤད་རྒྱུར་དགའ་བ་དང་། རྒྱ་མི་བསྐོར་ནས་བཤད་རྒྱུར་
དགའ་བ། གང་ལྟར་ཡང་དགེ་རྒན་དེར་གནས་ལུགས་མེད་པ་ཞིག་ག་ལ་
ཡིན། ཁོ་ཚོའི་སློབ་གསོའི་སྙིང་པོ་ནི། མི་ཞིག་ཡིན་ན་ཐོག་མར་རང་ལ་
ཡིད་ཆེས་ཡོད་དགོས་པ་དེ་རེད།
དཔེ་གཉིས་པ། བྱིས་པའི་མཚར་སྣང་གི་སྤྲོས་པ་བཅད་པར་ཕྱི་
གླིང་པའི་ཕ་མ་དག་གིས་ལྟ་ཚུལ་ཇི་འདྲ་འཛིན་ཚུལ། དེ་ཡང 19ssལོར།
ཨ་རིའི་ནེ་ཝ་ཏ་མངའ་སྡེ་ཡི་མིང་ལ་ཨི་ཏེ་སི་ཟེར་བའི་ལོ་གསུམ་ཅན་གྱི་བུ་
མོ་བྱིས་པ་ཞིག་གིས་ལེགས་སྐྱེས་སྒམ་ཆུང་སྟེང་གིoPENཞེས་པའི་ཡི་གེ་ཐོག་
མ་སྟེoཡིག་ཤེས་ཟེར་སྐབས། ཨ་མ་ཧ་ལས་ཏེ་བུ་མོར་ཡི་གེ་དེ་ཇི་ལྟར་
ཤེས་པ་དྲིས། ཨི་ཏེ་སི་ཡིས་བུ་བཅོལ་ཁང་གི་དགེ་རྒན་གྱིས་བསླབས་པ་
– 150 -



སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
ཡིན་ཟེར། ཨ་མས་བྱིས་པར་བསྔགས་བརྗོད་ ཅིག་བྱས་རྗེས། བུ་་་
བཅོལ་ཁང་དེ་ཁྲིམས་ཁང་ལ་གཏུགས་པ་རེད། རྒྱུ་མཚན། བྱིས་པའི་
མཚར་ སྣང་ གི་ གཤོག་ཟུང་བཅད་ པས་ རེད་ ཟེར་ ཏེ། མོའི་ བྱིས་ པས
()ཡིག་དེ་ངོས་མ་ཟིན་སྔོན་ལ། oཡིག་དེ་སིལ་ཀུ་ཤུ་དང༌། ཉི་མ། སྤོ་
ལོ། སྒོ་ང་སོགས་ཀྱི་དབྱིབས་སུ་ངོས་བཟུང་སྟེ་བློ་མཚར་སྣང་གིས་ཁེངས་
ཡོད་སྒང་། དགེ་རྒན་གྱིས་མོའི་བྱིས་པར་དབྱངས་གསལsཀློག་ཤེས་སུ་
བཅུག་རྗེས། ཨི་ཏེ་སིའི་མཚར་སྣང་གི་ནུས་པ་ཉམས་སོང་བ་རེད། ཨ་
མས་བུ་བཅོལ་ཁང་གིས་མཇུག་འབྲས་འདིའི་འགན་འཁུར་དགོས་པར་མ་
ཟད། ཨི་ཏེ་སིའི་བསམ་བློར་གནོད་འཚེ་བཏང་བར་ ཨ་ རིའི་ སྒོར་ཁྲི
10ooགིས་གྱོང་ཚབ་སྤྲོད་དགོས་པའི་རེ་བ་བཏོན། གྱོད་གཏུག་སྙན་ཞུ་དེ་
སྤྲད་རྗེས། ནེ་ཝ་ཏ་མངའ་སྡེ་རུ་དེ་མ་ཐག་གཡོ་འགུལ་མི་ཆུང་བ་ཞིག་
བྱུང༌། ཡང་བུ་བཅོལ་ཁང་དེའི་དགེ་རྒན་རྣམས་ཀྱིས་ཨ་མ་དེ་སྨྱོས་ཟིན་
པར་སྙམ་ལ། ཁྱིམ་བདག་ཁ་ཤས་ཤིག་གིས་ཀྱང་མོས་དོན་ཆུང་དོན་ཆེན་
དུ་བསྒྱུར་པར་བསམ། མོའི་ཁྲིམས་རྩོད་པས་ཀྱང་གཏུག་བཤེར་འདིར་
སེམས་ཤུགས་ཆུད་ཟོས་སུ་གཏོང་བ་ཁོ་ན་རེད་འདོད། ཡིན་ཡང་མོས་ཨུ་
ཚུགས་མཐར་སྐྱེལ་ གྱིས་ ཁྱིམ་ནོར་ ཐམས་ ཅད་བསྟིམ་དགོས་རུང་ཁྲིམས་
གཏུག་མུ་མཐུད་དུ་མཐའ་འཁྱོངས་བྱེད་རྒྱུའི་སེམས་ཐག་བཅད་པ་རེད། །
ཟླ་གསུམ་གྱི་རྗེས་སུ། གྱོད་གཞི་དེར་འདྲི་གཅོད་བྱེད་འགོ་་་་་
བརྩམས། མཇུག་མཐར་བསམ་ཡུལ་ལས་འགོངས་པ་ཞིག་ནི། གྱོད་
– 151 -



ཟ་མ་མོའི་སྐྱིད་སྡུག་གངས་མ་ཆར།
ཕམ་ ཉོ་མཁན་བུ་བཅོལ་ཁང་དེ་རེད། རྒྱུ་རྐྱེན། འདྲི་གཅོད་ལས་་་
རོགས་ཚོགས་པའི་མི་སྣ23ཨ་མ་དེས་དག་འབུད་བྱེད་སྐབས་བཤད་པའི་
སྒྲུང་གཏམ་གྱིས་ཡིད་བཀུག་སོང༌། མོས་བཤད་པ། ཁོ་མོ་སྔོན་ཆད་
ཤར་ཕྱོགས་རྒྱལ་ཁབ་ག་གེ་མོ་ཞིག་ཏུ་ཡུལ་སྐོར་ལ་སོང་སྐབས། གླིང་ག་
ཞིག་ཏུ་ངང་པ་གཉིས་མཐོང༌། ངང་པ་གཅིག་གི་གཤོག་པ་གཡོན་པ་
བཅད་ཅིང་། ངང་པ་ཅིག་ཤོས་དེ་སྐྱོན་མེད་འཐུས་ཚང་དུ་བསྐྱུར་ཡོད།
གཤོག་པ་བཅད་པའི་ངང་པ་དེ་རྫིང་བུ་ཅུང་ཆེ་བ་ཞིག་ཏུ་གསོས་ཡོད་པ་
དང༌། ལུས་སྐྱོན་གང་ཡང་ཤོར་མེད་པའི་ངང་པ་དེ་རྫིང་བུ་ཆུང་ཆུང་
ཞིག་ཏུ་གསོས་ཡོད་པ་རེད། སྐབས་དེར་མོའི་བློ་ལ་མ་ཤོང་བས། ས་
དེའི་དོ་དམ་པར་དྲིས། ཁོ་ཚོས་དེ་ལྟར་བྱས་ན་ངང་པ་གཉིས་འབྲོ་བར་
སྔོན་འགོག་བྱེད་ཐུབ་ཟེར། མོས་ཅིའི་ཕྱིར་ཟེར་བ་ན། ཁོ་ཚོས་གསལ་
བཤད་བྱས་པར། གཤོག་པ་ཡ་གཅིག་བཅད་ན་ངང་པའི་ལུས་ཀྱི་ལྕི་ཚད་
དོ་མི་མཉམ་པས་རེ་ཞིག་བར་སྣང་དུ་འཕུར་རུང་ཕྱིར་སར་ལྷུང་ངེས་རེད་
ཟེར། ཡང་རྫིང་བུ་ཆུང་ཆུང་ནང་གི་ངང་པའི་གཤོག་པ་བཅད་མེད་
ཀྱང༌། ས་འཁོབས་ཆུང་ལ་རྒྱུག་ཐག་ཉེ་ཁར་རླུང་ཤུགས་མེད་པས་འཕུར་
མི་ཐུབ། དེ་བས་ངང་པ་གཉིས་རྫིང་བུ་ནང་འདུག་པ་ལས་ཕྱིར་འགྲོ་
ཐུབ་གི་མ་རེད་ཟེར། སྐབས་དེར་མོ་གཞི་ནས་ཧ་ལས་སོང་། ཤར་
ཕྱོགས་མིའི “སྤྱང་གྲུང”ལ་ཧ་ལས་སོང་། ཡིན་ཡང་མོའི་ཡིད་ཀྱང་ཤིན་ཏུ་
སྐྱོ་བྱུང་། སྐྱོ་དོན་ངང་པ་ཆ་དེའི་ཆེད་རེད། དེ་རིང༌། མོས་དོན་
152 -



སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
དག་འདིར་ཁྲིམས་རྩོད་རྒྱག་དོན། ཨི་ཏེ་སི་བུ་བཅོལ་ཁང་གི་ངང་པ་རུ་
གྱུར་ཡོད་པས་རེད། ཁོ་ཚོས་ཨི་ཏེ་སིའི་གཤོག་པ་ཡ་གཅིག་བཅད། དེ་
ནི་མཚར་སྣང་གི་གཤོག་པ་ཡ་གཅིག་རེད། མི་རྣམས་ཀྱིས་མོ་རང་དུས་
སྔ་མོ་ནསBcརྐྱང་ལས་མེད་པའི་རྫིང་བུ་ཆུང་ཆུང་དེའི་ནང་དུ་འཕངས་པ་
རེད་ཟེར།
དཔེ་གསུམ་པ། ཕ་མས་ཡིན་འཇོག་དང་ཡིད་ཆེས་ཀྱིས་བྱིས་པ་
མང་པོ་ཞིག་གི་མདུན་ལམ་དང་ལས་དབང་ལ་ཤུགས་རྐྱེན་ཐེབས་ཚུལ།
འཛམ་གླིང་གི་ཕྱུག་པོ་ཨང་དང་པོ་པེལ་ཀེ་ཚི@ ཡང་ཆུང་དུས་ནས་བྱིས་པ་
ཕུལ་བྱུང་ཅན་ཞིག་མ་རེད། ཁོའི་སྦྱངས་འབྲས་ཀྱང་དེ་འདྲའི་ལེགས་རྒྱུ་
མེད་ཟེར། ཁོ་དེ་རིང་གི་མི་འཇོན་ཐང་ཅན་འདི་ལྟ་བུ་ཞིག་ཏུ་འགྱུར་
རྐྱེན། གཙོ་བོ་ཁོ་པའི་གུས་པར་འོས་པའི་ཨ་མས་ཆུང་དུས་ནས་ཁོ་ལ་
ཡིན་འཇོག་དང་ཡིད་ཆེས། ངང་རྒྱུད་རིང་མོས་ སྐུལ་སློང་བྱས་པར་་་་
བརྟེན་ཁོ་དེ་རིང་གི་མི་གྲུབ་འབྲས་ཅན་འདི་ལྟ་བུ་ཞིག་ཏུ་གྱུར་པ་རེད་ཟེར་
བ་རེད། །
སྔོན་ཐོན་རྒྱལ་ཁབ་ལ་མཚོན་ན། མི་བུ་དག་གི་ཁེ་དབང་དང་འདྲ་
མཉམ། རྩིས་ཐང༌། ཡིད་ཆེས། རང་རློམ། མཚར་སྣང་སོགས་ལ་
བརྩི་འཇོག་དང་དོ་སྣང་བྱེད་རྒྱུ་དེ་རང་ཁྱིམ་ནས་མགོ་བརྩམས་ཏེ། བུ་
2 པེལ་ཀེ་ཚི། (Bill Gates, EX • #*,1955) ཨ་མེ་རི་ཁའི་མི་སྒེར་གྱི་རྩིས་འཁོར་མཉེན་ཆས་ཀྱི་ཚོང་
དཔོན་ཆེན་མོ། འཛམ་གླིང་གི་ཕྱུག་པོ་ཆེན་མོ།
- 153—



ཟ་མ་མོའི་སྐྱིད་སྡུག་གངས་མ་ཆར།
བཅོལ་ཁང་དང་སློབ་གྲྭ་ཆེ་འབྲིང་ཆུང་གསུམ། སྤྱི་ཚོགས་ཡོངས་ལ་ཉིན་
སྲིབ་རིས་མེད་དུ་ཁྱབ་འདུག་པ་རེད།
འུ་ཅག་ནི་དེ་ལས་ལྡོག་སྟེ། བྱིས་པ་ཞིག་བཙས་མ་ཐག་ཕ་མའི་བློ་
འབྱེད་སློབ་གསོ་ནས་བཟུང་སློབ་གྲྭ་ཆེ་འབྲིང་ཆུང་གསུམ་དག་དང་སྤྱི་
ཚོགས་ཡོངས་ནས་ཁེ་དབང་དང་རྩིས་ཐང༌། མཚར་སྣང་སོགས་ལ་དུས་
དང་རྣམ་པ་ཀུན་ཏུ་རྡོག་བརྫིས་དང་ཁྱད་གསོད་བྱེད་ཀྱིན་ཡོད་པ་རེད།
དཔེར་ན། ཁྲིད་སྟེགས་སྟེང་གི་བུད་མེད་དགེ་རྒན་དེ་ལྟ་བུ། སློབ་གསོ་
དེས་བསྐྱེད་པའི་ཐོན་འབྲས་ནི། ཏག་ཏག་རང་རྐྱ་འཕེར་ཐུབ་གྱིན་མེད་
པའི་འུ་ཅག་རེད། འོ་ན། སློབ་གསོ་ཡ་མ་བརླ་འདིའི་འབྱུང་རྐྱེན་གང་
རེད་ཟེར་ན། དེ་ནི་ང་ཚོའི་སྲོལ་རྒྱུན་རིག་གནས་རེད། རིག་གནས་
དེས་ཅིའི་ཕྱིར་མཐའ་གཅིག་ཏུ་བུད་མེད་ལ་ཡིན་དགག་བྱེད་པ་རེད་ཅེ་ན།
དེ་ཕལ་ཆེར་བུད་མེད་དག་སྐྱེས་པ་བཞིན་ཆོས་བྱེད་མཁན་ལེགས་ཤོས་སུ་
མི་འགྲོ་བར་མ་ཟད། དེ་ལས་ལྡོག་སྟེ་ཆོས་བྱེད་མཁན་སྐྱེས་པ་རྣམས་ཀྱི་
ཆོས་ལ་བར་ཆད་དུ་འགྲོ་ཟེར་བའི་བཤད་ཚུལ་དེས་བསྐྱེད་པ་ཡིན་གྱི་རེད།
དེ་ཕྱོགས་ལ་མ་འོངས་པར་ཤེས་ཡོན་ཅན་དག་གིས་རྟོག་ཅིང་དཔྱོད་པར་
བདག་ལ་ཡིད་ཆེས་བརྟན་པོ་ཡོད།
སྔོན་ཐོན་རྒྱལ་ཁབ་དག་ལ་མཚོན་ནའང་། ཐོག་མ་ནས་བུད་མེད་
ཀྱི་ཁེ་དབང་ལ་བརྩི་འཇོག་བྱེད་པ་ཞིག་མ་རེད། དེ་གང་གིས་ཤེས་ཐུབ་
ཡ= 154 -



སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
ཟེར་ན། ཧྥ་རན་སིའི་མིང་གྲགས་ཅན་གྱི་མཁས་པ་སི་མོན་ཏེ་འབོ་ཝར)
གྱིས་དང་ཐོག་ཧྥ་རན་སིའི་རྒྱལ་ནང་དུ་ཡང་ཕོ་མཆོག་མོ་དམན་གྱི་ལྟ་བ་
ཚབས་ཆེན་ཡིན་པར་མ་ཟད། ཐ་ན་ཕོ་མོའི་ རིག་པ་འདྲ་མཉམ་ཡིན་
མིན་ལའང་ཐེ་ཚོམ་སྐྱེས་མྱོང་། དཔེར་ན། སློབ་གྲྭ་ག་གེ་མོ་ཞིག་ཏུ།
བུ་མོ་སློབ་མ་ཞིག་དགེ་རྒན་གྱི་ཡིག་རྒྱུགས་ནང་ཞུགས་པར་གྲ་སྒྲིག་བྱེད་
སྐབས། མོས་བཤད་རྒྱུར། མ་གཞི་ ཡིག་རྒྱུགས་འདིར་ ཕོ་མོ་གཉིས་
ཞུགས་ཆོག་མོད། ཡིན་ཡང་ཡིག་རྒྱུགས་འདི་བུ་ཕོ་ཚོས་ལོ་གཅིག་ནས་
གཉིས་ལ་སྦྱངས་ཚེ་ལེགས་འགྲུབ་འབྱུང་ཐུབ་ལ། ང་ཚོས་མ་མཐའ་ཡང་
ལོ་བཞི་ལ་སྦྱང་དགོས་ཟེར་བ་དང༌། ཡང་ སློབ་གྲྭ་དེའི་བུ་ མོ་སློབ་མ་
གཞན་ཞིག་གིས་ཕོ་མོ་གཉི་གས་སྦྱང་ཆོག་པའི་བསླབ་གཞི་དེར། འདིའི་
ནང་དོན་རྙོག་དྲ་ཆེ་ཞིང་དོན་རྟོགས་དཀའ་བས་ངས་སྦྱང་གི་མིན། དེ་
ནི་ཆེད་དུ་སྐྱེས་པ་སློབ་མ་ཚོར་བསྒྲིགས་པའི་བསླབ་གཞི་རེད་ཟེར་ནས་
བཤད་ཟེར་བ་ལྟ་བུ་རེད། གནས་ཚུལ་དེ་འདྲ་བྱུང་བར་ཁོ་མོས་འདི་
ལྟར་དབྱེ་ཞིབ་བྱས་འདུག་སྟེ། བུ་མོ་ཚོའི་རྒྱུད་ལ་ཆུང་དུས་ནས་རང༌
ཉིད་ཀྱི་རིག་པ་སྐྱེས་པ་ལས་ཞན་པས་སྦྱངས་འབྲས་ཀྱང་སྐྱེས་པ་ལས་ཞན་
ཆོག་སྙམ་པའི་འདུ་ཤེས་བསྐྱེད་པ་རེད། ཡང་བུད་མེད་དར་མ་སྐོར་ཞིག་
ལ་འཇོན་ཐང་སྐྱེས་པ་དང་འདྲ་ནའང་། ཁོ་མོ་ཚོར་བསམ་བློའི་འཚོལ་
( སི་མོན་ཏེ་འབོ་ཝར། ( Simno de Beauvior, Z4 ཚུ $$ • # • }jk fett, 1908- 1986) ཧྥ་རན་སིའི་ ་
མིང་གྲགས་ཅན་གྱི་མཁས་པ། བུད་མེད་ཀྱི་ཁེ་དབང་རྩོད་པའི་རྩོམ་མཁན། བརྩམས་ཆོས《ཟ་མ་མོ»སོགས་འདུག
- 155 -



ཟ་མ་མོའི་སྐྱིད་སྡུག་གངས་མ་ཆར།
སྙེག་དང་འཚོ་བའི་དམིགས་འབེན་མཐོན་པོ་ཡོད་མི་ཕོད་པས་ རང་གི་
འཇོན་ཐང་འཕྲོ་བརླག་ཏུ་གཏོང་བཞིན་ཡོད་པ་རེད། མ་ཟད། རང་
ཉིད་ སྐྱེས་ པའི་ ཞོར་ གཏོགས་ དངོས་ པོ་ ལྟ་ བུ་ ཡིན་ པ་ ཁས་ ལེན་ དང༌།
ཡང་འཇིག་ རྟེན་གྱི་གོ་སྐབས་ཐམས་ཅད་རག་མཁན་གྱི་རྒྱལ་པོ་སྐྱེས་པ་
ཡིན་པར་དང་ལེན་བྱས་པ་རེད།
ཁོ་ཚོའི་འདས་ཟིན་པའི་ལོ་རྒྱུས་འདི་ང་ཚོའི་ད་ལྟའི་གནས་ཚུལ་དང་
ཆ་འདྲ་བ་རེད། ཕྱི་ཚུལ་དུ་འུ་ཅག་སྤྱི་ཚོགས་ཡོངས་སུ་ཕོ་མོ་འདྲ་མཉམ་
ཡིན་པའི་ཁ་གཡང་སྒྲོག་ཅིང༌། དོན་དངོས་སུ་འདུ་ཤེས་རྙིང་པ་དེ་ད་
དུང་བསྒྱུར་ཐུབ་ཀྱིན་མེད་པ་རེད། གོམས་ཆགས་སུ་སོང་བའི་སྲོལ་རྒྱུན་
གང་མང་ཞིག དུས་ཡུན་ཐུང་ཐུང་ཞིག་གི་ནང་བསྒྱུར་རྒྱུ་ནི་ཧ་ཅང་ཁག་
པོ་ཡིན་པ་དང་། ཡང་དེ་གཏན་ནས་བསྒྱུར་ཐབས་མེད་པ་ཞིག་ཀྱང་མ་
རེད། སྤྱིར་བུད་མེད་ཚོ་སྐྱེས་པ་དང་གཏན་ནས་མི་འདྲ་བའི་རིགས་ཡན་
གར་བ་ཞིག་ཏུ་བཏང་བ་འདི་ཡང་། ལོ་རྒྱུས་སྟེང་སྟེས་དབང་གིས་གྲུབ་
པ་ཞིག་མ་ཡིན་པར། ལོ་རྒྱུས་ཀྱི་དུས་ཡུན་རིང་པོའི་རིམ་འགྱུར་ཁྲོད་
ངང་གིས་བྱུང་བ་ཞིག་རེད། །
ད་ལྟ་སྔོན་ཐོན་རྒྱལ་ཁབ་དག་ལ་མཚོན་ན། ཕོ་མཆོག་མོ་དམན་གྱི་
ལྟ་བ་དང༌། བུ་མོ་ཚོས་འདོད་ཆུང་ཆོག་ཤེས་བསྟེན་དགོས་པའི་གོམས་
གཤིས་རྙིང་པ་དེ་ཡོངས་སུ་མཇུག་རྫོགས་ཟིན་པར་མ་ཟད། ཐ་ན་བྱ་བ་
སོགས་བཙལ་སྐབས་ཕོ་མོའི་མིང་གི་གོ་རིམ་གང་འདོད་དུ་བཀོད་དེ་བུད་
།
བ་ ཞག་རད།
— 156 -



སློབ་མའི་རང་རློམ་ལ་ཅི་ནས་ཀྱང་བརྩི་འཇོག་བྱེད་རོགས།
མེད་ཀྱི་ཁེ་དབང་ལ་ཕོག་ཐུག་ཕྲ་མོ་ཙམ་བཏང་ནའང་གཏུགས་བཤེར་རྒྱག་
ངེས་རེད་ཟེར། བུད་མེད་ཀྱི་ཁེ་དབང་ལ་དེ་འདྲའི་གོང་བཀུར་དང་ཡིན་
འཇོག་བྱེད་པའི་དོན་ གྱི་ སྙིང་པོ་ནི། རྒྱལ་ ཁབ་དེ་དག་གི་ སྔོན་བྱུང་
མཛངས་མ་རྣམས་ལ་བརྟེན་ནས་བུད་མེད་ཚང་མས་འདྲ་མཉམ་དང་ཁེ་
དབང་བརྩོན་ལེན་བྱས་པའི་འབྲས་བུ་ཡིན་པ་བསྙོན་དུ་མེད།
རང་རེ་ནི་དེ་ལས་ལྡོག་ སྟེ། དུས་རབས་ཉེར་ གཅིག་ པའི་དེང་་
རབས་སློབ་གྲྭའི་ཁྲིད་སྟེགས་སྟེང་། ད་དུང་བག་ཆགས་རྙིང་རུལ་གྱིས་
འཚོས་པའི་བུད་མེད་དགེ་རྒན་ཁ་ཤས་གཙོ་བྱས་ཐོག བུད་མེད་ཀྱི་ལས་
དབང་གི་སྐྱོ་གར་བསྐྱར་འཁྲབ་བྱེད་པའི་ས་བོན་གཏོར་དང་གཏོར་གྱིན་
ཡོད་པ་གོང་དུ་བཤད་ཟིན་པ་ལྟ་བུ་རེད། དེས་ན། བུད་མེད་ཤེས་ཡོན་
ཅན་རྣམས་ཀྱིས་གནད་དོན་འདི་རིགས་བཏང་སྙོམས་སུ་མི་འཇོག་པར་དོ་
སྣང་དང་ཡིད་འཇོག་བྱེད་རན་རེད། གང་ཡིན་ཟེར་ན། དེང་སྐབས་
དཔྱོད་ཤེས་པ་ཁ་ ཤས་ཀྱིས་བཤད་པ་བཞིན་བུད་མེད་ཀྱི་ཁེ་དབང་བུད་
མེད་རང་ཉིད་ཀྱིས་རྩོད་པ་ལས་གཞན་གྱིས་སྟེར་ས་འགྲོ་བ་མ་རེད་ཟེར་བ་
དངོས་གནས་རེད། དེ་བས། འུ་ཅག་བུད་མེད་རྣམས་ལ་ཁེ་དབང་གི་
འདུ་ཤེས་སྐྱེ་དགོས་པས་མི་ཚད་འཕྱིས་འདུག་པའི་ཚོད་རེད་སྙམ། །
2005. 11. 02ཉིན་གྲུབ།
157 —



ཟ་མ་མོའི་སྐྱིད་སྡུག་གངས་མ་ཆར།
བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
རྩོམ་པ་པོའི་གཏམ་ཐུང་ངུ་། གྲོང་ཁྱེར་གྱི་ཕ་མ་ཚོས་རང་གི་བྱིས་པའི་ལུས་ཀྱི་
སྟངས་སྟབས་དང་གདོང་གི་ཉམས་འགྱུར་པར་དུ་བླངས་ནས་དྲན་རྟེན་དུ་འཇོག་པ་
རྒྱུན་པར་མཐོང་། དེ་ནི་ལེགས་པོ་ཞིག་ཡིན་མོད་ཀྱི། སོ་སོའི་བྱིས་པའི་སེམས་
ཁམས་ཀྱི་འགྱུར་བག་དང་མཚར་མཚར་གྱི་དྲི་བ། དྭངས་གཙང་གི་གཤིས་ཀ་བཅས་
ཟིན་བྲིས་སུ་བཏབ་ན་དེ་བས་ཀྱང་མི་ལེགས་སམ།
ཀ
ན་ནིང་ཟི་ལིང་དུ་བོད་ཀྱི་གླུ་རོལ་སླར་གསོ་བྱས་ལ། བུ་མོ་ཆུང་བ་
དཀར་རྒྱན་ཡང་ཏག་ཏག་ལོ་གཉིས་སླེབས་ཙམ་ཡིན་པས་བོད་ཚོགས་དེར་
ཞུགས་རྒྱུའི་རྟགས་དང་རྟེན་འབྲེལ་བསྒྲིག་ཆེད། བདག་གིས་མོའི་ཨ་ཅེ་
ལ་བོད་ལྭ་བཟོས་འཕྲོའི་རས་སྣེ་ཞིག་ཡོད་པ་སྒམ་ལས་བླངས་ཏེ། མོ་
རང་ལ་བོད་ཆས་སྟོད་ཐུང་ཞིག་བཟོ་གྲབས་བྱས། རས་ལེབ་དེ་ཟས་ཅོག་
སྒང་ལ་བཞག་སྟེ་ཁེ་གྲིས་གཅོད་གཏུབ་བྱེད་སྐབས་མོས་ཀྱང་ལག་གི་རྩེད་
ཆས་རྣམས་བསྒྱུར་ཏེ་ངའི་གམ་དུ་ཡོང་ནས་བཟོ་ལྟ་དེར་ཅེར་འདུག ང་
རང་འཚེམ་བཟོའི་ལས་ལ་གཞོལ་ཙང་མོའི་རྣམ་འགྱུར་ལ་མུ་མཐུད་དུ་བལྟ་
ཁོམ་བྱུང་མ་སོང་།
ཁ་ཁ 158
-



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
ཕྱི་ཉིན། ང་རང་ལས་ཀ་གྲོལ་ཏེ་ཁྱིམ་དུ་འབྱོར་མ་ཐག ཁྱོ་གས་
ཁྱོད་འདིར་ཤོག་དང་ཞེས་སྐད་བརྒྱབ་པ་ཐོས། ངས་ཅི་བྱུང་ཟེར་ཞོར་
ཉལ་ ཁང་དུ་ སོང་བ་ན། བུ་མོས་ ཀུ་ཤུ་རྟགས་ ཅན་ གྱི་ ཉལ་ཁྲིའི་ རས་
ཁེབས་གསར་རྐྱང་དེ་ལ་ཁེ་གྲིས་ཁུང་བུ་དྲུག་བདུན་ཙམ་དྲས་ཚར་འདུག
དེ་མཐོང་བ་དང་རླུང་དྲག་པོ་ལངས་མུར་བུ་མོ་བཙན་ཐབས་ཀྱིས་ཉལ་
ཁང་ནང་ཁྲིད་ཡོང་སྟེ། མཛུབ་མོས་ཉལ་ཁྲིའི་རས་ཁེབས་བསྟན་ནས།
ངོ་ནག་བསྡུས་ཏེ་དྲང་མོར་ཤོད། འདི་སུས་བྱས་པ་ཡིན་ཟེར་ཞོར་མོའི་
རྐུབ་ཆུང་སྟེང་ལ་ཐལ་ལྕག་ཚ་ཐག་ཆོད་པ་ལན་འགའ་གཞུས་པས་བུ་མོ་
སྐྲག་ཐག་ཆོད་དེ་རྟབ་རྟབ་པོར་འོ་དོད་འབོད་བཞིན་ཨ་མྱེས་ཀྱི་གམ་དུ་
བྲོས། །
རྟག་ ཏུ་ རང་གི་ལག་ པ་ཀླད་པའི་སྔོན་ལ་ཤོར་འགྲོ་བའི་བྱ་སྤྱོད་་་་
འདིར་བློ་འགྱོད་ཡང་ཡང་སྐྱེས་བྱུང་ནའང་། འདི་ང་རང་གི་བྱིས་དུས་
སློབ་གསོ་དང་འབྲེལ་བ་དམ་པོ་ཡོད་ཕྱིར། ལམ་སེང་བསྒྱུར་ཐབས་བྲལ་
སོང༌། ཤ་གསེང་རུས་རྐང་ལ་ཐིམ་པའི་སྲོལ་ངན་གང་ཞིག་ཡོ་བསྲང་
བྱེད་རྒྱུ་དེ་སྡོང་རྒན་རྒས་པོ་སྲོང་བོར་བྱེད་པ་ལྟར་དཀའ་བ་འབུམ་ གྱིས་
ཁེངས། ཅི་སྟེ་དེ་འདྲ་ཡིན་ནའང་། ང་ཚོ་ནི་འཇིག་རྟེན་གྱི་ཕ་མ་ཡིན་
པས་ལམ་ནོར་ལྡོག་ཤེས་བྱེད་རྒྱུ་ནི་གནད་དམ་པ་རེད་སྙམ།
- 159 -



ཟ་མ་མོའི་སྐྱིད་སྡུག་གངས་མ་ཆར།
དཀར་རྒྱན་ཟླ་དྲུག་ཙམ་གྱི་སྟེང་དུ་ཕ་ཡུལ་བྱ་མདོ་རུ་བསྐྱལ་པ་ཡིན།
མོ་རང་ལོ་གཉིས་ཙམ་ལ་སླེབས་མཚམས་བདག་གི་ཕ་རྒན་གྱི་ལུས་པོ་དེ་
འདྲ་མ་བདེ་བས་ཟི་ལིང་སྨན་ཁང་དུ་བསྟེན་ཕྱིར་ཞོར་དུ་བུ་མོའང་ཁྲིད་
ཡོང༌། ཁོ་མོ་ཡང་བྱིས་པ་གཞན་དང་འདྲ་བར་ལན་རེར་སྤྲོ་ལ་ལན་རེར་
ཁྲོ་བའི་བྱིས་བློས་མངོན་པར་ཕྱུག་པ་ཞིག་ཡིན། གལ་ཏེ་མོ་རང་ཁོང་ཁྲོ་
ལངས་པའི་སྐབས་ཡིན་ན། མི་ཚང་མར“ཨ་བ་ཨ་མ”ཟེར་ནས་སྡིགས་མོ་
བྱེད་ པ་ རེད། ངས་ སུས་ དེ་ ལྟར་ ལབ་ ཀྱིན་འདུག་ ཅེས་ བྲིས་ སྐབས།
མོས་ ཨ་ཞང་གིས་དེ་ལྟར་ལབ་ཟེར། དེ་ནས་ངས་སྐད་ཆ་དེ་ནི་མི་ལ་
སྡིགས་མོ་ བྱེད་ པ་ རེད། དེ་ལྟར་བཤད་མི་ཉན་ཟེར་ནས་ ཁ་ ཏ་བྱས།
ཡིན་ཡང་མོ་རང་ད་དུང་ལོ་ཆུང་བསམ་མེད་ཡིན་གཤིས་མུ་མཐུད་དུ་
གཞན་ལ་ཨ་བ་ཨ་མ་ཟེར་བར་མ་ཟད། ལོ་བརྒྱད་ཅུར་སོན་པའི་བདག་
གི་ཕ་རྒན་ལ་ཡང་དེ་ལྟར་སྡིགས་མོ་བྱེད། དེ་བས་ངའི་བཟའ་ཟླས་ཁྱོད་
ཀྱིས་ཁ་ཏ་མི་ཉན་པ་གང་ཡིན་ཟེར་ནས་ཐེངས་རེ་གཉིས་ཙམ་ལ་གཅར་
རྡུང་ཙམ་ཡང་བྱས། །
དེ་ནས་ཅུང་མ་འགོར་བའི་ཉིན་ཞིག་གི་དགོང་མོར། བདག་གི་བུ་
མོ་ཆེ་བ་གཡང་འཛོམས་བཟང་མོ་སློབ་གྲྭ་གྲོལ་ནས་ལོག་ཡོང་མ་ཐག ཨ་
མ། ཨ་མ། དེ་རིང་ང་ཚོའི་འཛིན་གྲྭའི་སློབ་གྲོགས་ཤིག་གི་རོལ་ཆས་
གླིང་བུ་རིང་པོ་སྒོར་སྟོང་དྲུག་རི་བ་ ཞིག་ སློབ་གྲོགས་གཞན་ཞིག་གིས་་་་
བརྐུས་སོང་ཟེར་བ་ན། བདག་ཀྱང་འཚུབ་ཆ་ཞིག་དང་ཆབས་ཅིག་ཅི་
- 160 -



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
བཤད་འདི་བཤད་མེད་པར།
“ ཨ་བ་ཨ་མ”དེ་སུ་ཞིག་གིས་ཁྱེར་བ་ཡིན་ནམ་ཞེས་ཁ་ནས་ཤོར། ཏག་
ཏག་སྐབས་དེར་བུ་མོ་དཀར་རྒྱན་ཡང་ངེད་གཉིས་དང་མཉམ་དུ་ཡོད་པས།
ཁོ་མོས་སྐད་གསང་མཐོན་པོས། ཨ་ཕ། ཨ་མས་ཀྱང་ཨ་བ་ཨ་མ་ཟེར་
གྱིན་འདུག་ཟེར། དེ་མ་ཐག་མོའི་ ཨ་ ཕ་དཔེ་ཁང་དུ་འཛུལ་ཡོང་ནས།
ཁྱོད་ཀྱིས་དེ་ལྟར་བྱས་ན་བྱིས་པར་ཇི་ལྟར་སློབ་གསོ་གཏོང་ཟེར་ནས་ང་ལ་
གཤེ་གཤེ་བཏང་། སྐབས་དེ་ལ་ངས་ རང་སྐྱོན་ཁས་མ་བླངས་པར་མ་
ཟད། རང་ཉིད་ནོར་བཞིན་དུ་ངན་ཁག་བུ་མོའི་སྟེང་དཀྲིས་ཏེ། འདྲེ་
ཕྲུག བཤད་ཁ་མ། མར་སོང་ཟེར་ནས་ད་དུང་བུ་མོའི་སྟེང་ལ་འཚིག་
པ་ཟོས་པ་ཡིན།།
ནམ་རྒྱུན་འཚོ་བའི་ཁྲོད་དུ་ང་རང་དོན་དག་དེ་དང་དེ་འདྲ་གང་
མང་ལ་འཕྲད་བཞིན་འདུག སྐྱོན་ངོས་ལེན་དང་ཡོ་བསྲང་བྱེད་རྒྱུ་ནི།
རང་གི་ལུས་སྟེང་གི་ཇི་ཞིག་གཅོད་པ་ལྟར་ཧ་ཅང་མི་བདེ་བའི་ཚོར་པ་སྟེར།
དེ་ནི་རང་ཉིད་རྫོངས་མཐུག་པའི་སྲོལ་རྒྱུན་སློབ་གསོའི་ཁོར་ཡུག་ཁྲོད་
འཚར་ལོངས་བྱུང་བར་འབྲེལ་བ་མེད་མི་སྲིད་ཀྱང་། ད་ནི་གཞན་སུ་
ལའང་ཁག་མི་དཀྲི་བར་རང་སྐྱོན་ཁས་ལེན་བྱེད་རྒྱུ་ནི་གལ་ཆེན་པོ་ཡིན་
པར་འདོད།
- 161 --



ཟ་མ་མོའི་སྐྱིད་སྡུག་གངས་མ་ཆར།
ད་ ལྟ་ བུ་ མོ་ དཀར་ རྒྱན་ ལོ་ གསུམ་ ལྷག་ ལ་ སླེབས་ འདུག་ པས།
གནས་ལུགས་བཤད་ན་ཏོག་ཙམ་བརྩི་བར་མ་ཟད། མ་བསམ་ས་ནས་
གཞན་ལ་ལད་ཟློས་དང་དྲི་བ་ལན་མེད་ཀྱང་འདོན་པ་རེད། དེ་ཕལ་
ཆེར་ལོ་ཚོད་འདིའི་བྱིས་པའི་ངང་ཚུལ་ཡིན་ཚོད་རེད། ཁེ་ཉིན་མོའི་ཨ་
ཕ་དཀྱིལ་དཀྲུང་དུ་གདན་ལ་བསྡད་དེ་ཟས་ཅོག་སྟེང་གི་ཁམ་བུའི་ཚི་གུ་དེ་
བསྟན་ནས་བུ་མོར་རང་གི་གད་སྙིགས་རྣམས་རང་གིས་གཙང་སྦྲ་བྱས་ན་
ཡག་རབས་བཤད་སྐབས་མོས་ལན་དུ། འོ་ན་དེ་ཁྱོད་ཀྱིས་ཀྱང་ཟོས་པ་
ཡིན་པས་མི་བྱེད་པ་གང་ཡིན་ཟེར་ནས་ལན་མེད་དུ་བཏང༌།
ཟི་ལིང་ལ་སླེབས་པའི་ཉིན་འདི་དག་གི་རིང་ལ་བུ་མོ་དཀར་རྒྱན་
ཅོག་ཙེའི་སྟེང་དུ་བསྡད་ནས་བརྙན་འཕྲིན་ལ་བལྟ་བའི་སྲོལ་ཞིག་ལོབས་
འདུག ངས་མོ་ལ་དེ་ལྟར་བྱས་ན་མི་ཡག་པའི་བརྡ་བསྟན་པ་ན། མོས་
ཨ་ ཅེ་ ཡང་ བརྙན་ འཕྲིན་ ལྟ་ སྐབས་ ཅོག་ ཙེ་ སྟེང་ བསྡད་ འདུག་ ཟེར།
བདག་ཡིད་མ་ཆེས་པར་མོའི་ཨ་ཅེ་ལ་དྲིས་པ་ན་བདེན་པ་ཡིན་ཟེར། མ་
ཟད་བུ་མོ་འདིས་ངས་ཇི་བྱས་ཐམས་ཅད་ལ་ལད་ཟློས་བྱེད་རྒྱུར་དགའ་པོ་
འདུག་ཟེར། །
ན་ ནིང་ དགུན་ ཁར་ གྲང་རླུང་འུར་འུར་ ལྡང་ བའི་ ཕྱི་དྲོ་ཞིག་ལ།
– 162 -



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
བདག་གིས་དཀར་རྒྱན་པང་ནས་ཁྲོམ་ར་ལ་ཅ་དངོས་ཙག་ཙིག་ཉོ་རུ་སོང་།
ཕྱིར་ལོག་སྐབས་ལག་ཏུ་ཅ་དངོས་མང་བས་མོ་རང་པང་ཐབས་བྲལ་ཏེ་
ལག་གཡོན་པར་ཅ་ལག་བཟུང་ཞིང་ལག་གཡས་པས་བུ་མོ་ཁྲིད། ལམ་
བར་དུ་རླུང་འཚུབ་ཆེ་བས་ངས་ཀྱང་གོམ་པ་འདེགས་འཇོག་དཀའ་བའི་
ཚད་དུ་སླེབས། སྐབས་ཤིག་བུ་མོ་ཁོང་ཁྲོ་ལངས་ཏེ་ཁ་ནས་མར་སོང་
ཟེར་ཞོར་ཇི་ཞིག་ལ་རྡོག་བརྫིས་བྱེད་བཞིན་འདུག བདག་གི་སེམས་སུ་
མདུན་ན་མི་དང་ཅ་དངོས་ཅི་ཡང་མེད་པས་མོས་སུ་ལ་རྡོག་བརྫིས་རྒྱག་པ་
ཡིན་ནམ་སྙམ་བཞིན། ཁྱོད་ཀྱིས་ཅི་བྱེད་ཀྱི་ཡོད་ཅེས་འདྲི་ཞོར་མོའི་བཟོ་
ལྟ་ལ་མཉམ་འཇོག་བྱས་པ་ན། མོས་རླུང་འཚུབ་ལ་རྡོག་བརྫིས་རྒྱག་
བཞིན་པ་གཞི་ནས་ཤེས།
དགོང་མོ་ཞིག་ལ་བུ་མོ་ངེད་གཉིས་ཀྱིས་བྱིས་པའི་བརྙན་འཕྲིན་ཞིག་
ལ་ལྟ་སྐབས། བརྙན་འཕྲིན་དུ་མིག་ལ་འཚེར་བའི་སྐར་མ་མང་པོ་བར་
སྣང་དུ་རྒྱུ་བ་མཐོང་། མོས་བར་སྣང་དུ་ཅི་ཞིག་ལ་སྐར་མ་འཚེར་བ་རེད་
ཅེས་གློ་བུར་དུ་དྲིས། ངས་དེ་འཕྲལ་ལོབས་ཕྱོགས་ཀྱིས་གང་འདོད་དུ་
ལན་ཞིག་འདེབས་འདོད་ནའང་། སེམས་ལ་ཨ་མ་གཞན་ཞིག་གིས་དེ་
ལྟར་རང་སྣང་གང་ཤར་གྱིས་ལན་ལོག་མ་བཏབ་པར་བསྟུན། རང་གི་
བྱིས་པ་ཕུལ་བྱུང་ཅན་དུ་གྱུར་པའི་གནས་ཚུལ་དེ་ཡིད་ལ་དྲན།
- 163 -



ཟ་མ་མོའི་སྐྱིད་སྡུག་གངས་མ་ཆར།
ཉིན་ཞིག་བུ་མོ་དཀར་རྒྱུན་ཁྲིད་དེ་སྲང་ལམ་དུ་འགྲོ་སྐབས། བུད་
མེད་སྦྲུམ་མ་ཞིག་ཁ་གཏད་ནས་ཡོང་བ་དང་འཕྲད། བདག་གིས་བུ་མོར་
ཁྱོད་ཀྱིས་ལྟོས་དང་། ཨ་མས་ཀྱང་ཁྱོད་རང་འདི་ལྟར་ཟླ་དགུ་ཞག་བཅུ་
ལ་སྦྲུམ་རྗེས་ད་གཟོད་བཙས་པ་རེད་ཟེར་བ་ན། བུ་མོས་ལོ་ལོ(བྱིས་པ)
ཨ་མའི་ཁོག་ནང་དུ་ཇི་ལྟར་འཛུལ་བ་རེད་ཟེར། བདག་གིས་ལོ་དུ་མའི་
སྔོན་ལ་བལྟས་མྱོང་བའི་དཔེ་ཆ་ཞིག་གི་ནང་དེ་ལ་ལན་ཞིག་ཡོད་པ་ཡིད་ལ་
མག་མོག་ཅིག་དྲན་ཡང་གསལ་པོ་སེམས་ལ་མ་ཤར་བས་རེ་ཞིག་བཏང་
སྙོམས་སུ་བཞག
དཀར་རྒྱན་ལོ་གཅིག་ལྷག་ཡིན་དུས་མོས་ངའི་ལག་གཡོན་པར་རྡོ་རྗེ་
ཕ་ལམ་གྱི་མཛུབ་དཀྲིས་ཤིག་གོན་ཡོད་པ་དེ་བསྟན་ནས་ཨ་མ་འདི་ཅི་རེད་
ཅེས་དྲིས། བདག་གིས་བུ་མོར་དེ་ རིན་ པོ་ཆེ་རྡོ་རྗེ་ཕ་ལམ་ རེད་ ཅེས་
བཤད། དེའི་རྗེས་མོ་རང་དགའ་སྡོད་སྐབས། མཚམས་རེར་བར་སྣང་
དུ་ལག་སྙོབ་བྱེད་ཅིང་། ངས་ཨ་མའི་གཡས་ལག་སྟེང་ལའང་རྡོ་རྗེ་ཕ་
ལམ་གྱི་མཛུབ་དཀྲིས་ཤིག་འཛིན་རྒྱུ་ཡིན་ཟེར་བ་རེད།
– 164 —



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
ཉིན་ཞིག་བདག་གིས་རྒྱ་སྲང་དུ་བུ་མོར་རྩེད་ཆས་ཁ་སྦྲེང་ཞིག་ཉོས།
ཕྱིར་ནང་ལ་ལོག་སྐབས་མོས་རླངས་འཁོར་དུ་མཚམས་མི་འཇོག་པར་ཁ་
སྦྲེང་འབུད་གི་འདུག མཚམས་ཤིག་ལ་ཁ་སྦེང་དེའི་སྒྲ་སྦོམ་པོ་དེར་འདི་
ཨ་ཁུའི་སྐད་རེད། ཡང་སྒྲ་ཅུང་ཕྲ་བ་དེར་འདི་ཨ་ནེའི་སྐད་རེད་ཟེར།
བུ་མོའི་སྐད་ཆ་དེ་ཐོས་པ་ན་བདག་གིས་ཀྱང་ཅི་མ་བདེན་སྙམ་བྱུང་།
དཀར་རྒྱན་ལོ་གཅིག་ལྷག་ཡིན་དུས་སུ། མོ་རང་གཉིད་ཁར་ངས་
ཆུང་དུས་ཨ་མས་བདག་ལ་བླངས་མྱོང་བའི་བྱིས་པའི་གཉིད་གླུ་ཞིག་ཡོད་
པ་དེ་བླངས། གཉིད་ཀོ་ལོག ཁབ་ཀོ་སྟེར། ཁབ་ལ་སྐུད་པ་བརྒྱུས་
ནས་སྟེར། ཨ་མྱེས་བཟོ་པ་ཡོང་ན་ལྭ་བ་ཡག་པོ་བཟོ་ལ་སྟེར། ཨ་ཡེ་
ལྷམ་མ་ཡོང་ན་ལྷམ་མགོ་ཡག་པོ་བཅོ་ལ་སྟེར། གནམ་གྱི་སྐར་མ་གཟུང་
ལ་སྟེར། ས་ཡི་མེ་ཏོག་འབལ་ལ་སྟེར། ཙི་གུའི་རྔ་མ་གཅོད་ལ་སྟེར་
ཟེར་སྐབས། བུ་མོས་ཙི་གུའི་རྔ་མ་མི་དགོས། ཙི་གུའི་རྔ་མ་བཅད་ན་
ཙི་གུ་ཚ་གི་རེད་ཟེར་ཏེ་འུར་བརྒྱབ་བྱུང་།
ཁྱིམ་དུ་ཚ་ལུ་མའི་སྡོང་ཕྲུག་ཅིག་གསོས་ཡོད་པ་དེའི་མེག་ཀོང (མེ་
ཏོག་འདེབས་འཛུགས་བྱེད་སའི་རྫ་སོགས་ཀྱི་ཀོང་བུ་ལ་ཟེར）ཞིག་ཏུ་ཚ་ལུ་མའི་མྱུ་
གུ་གསར་པ་ཞིག་སྐྱེས་འདུག བདག་གིས་དཀར་རྒྱན་ལ་འདི་ཚ་ལུ་མ་
- 165 -



ཟ་མ་མོའི་སྐྱིད་སྡུག་གངས་མ་ཆར།
འདིའི་ཕྲུ་གུ་རེད་ཅེས་བཤད་མ་ཐག་བུ་མོས་ལན་དུ། ཨ་མ། འོ་ན་ཕྲུ་
གུ་འདིའི་ཨ་ཕ་གང་ན་ཡོད་པ་རེད་ཟེར། བདག་གིས་ལན་ཇི་ལྟར་་་་
འདེབས་རྒྱུ་ཡིད་ལ་མ་དྲན། སྟབས་ལེགས་པ་ཞིག་ལ། ཚ་ལུ་མའི་སྡོང་
པོའི་སྟེང་དུ་སྨིན་བཞིན་པའི་སིལ་ཏོག་མང་པོ་འདུག་པས་དེའི་ཁྲོད་ཀྱི་
སིལ་ཏོག་གཅིག་བཏོགས་ཏེ་ནང་གི་འབྲུ་གུ་བཏོན་ནས་བུ་མོའི་ལག་ལ་
བཞག་སྟེ་མེ་ཏོག་གི་གམ་དུ་བཏབ་རྗེས་མེ་ཏོག་ལ་ས་བོན་ལས་ཨ་ཕ་མི་
དགོས་ཚུལ་བསྟན་པ་ཡིན།
ན
ཉིན་འདི་འགའི་རིང་དཀར་རྒྱུན་ལ་མོའི་ཨ་ཕས། ཆུང་ཆུང་ཆུང་
ནས་འདྲིས་པའི། ཆུང་འདྲིས་སྒོག་པ་དཀར་པོ། ཕ་མས་སྒོག་ཤུན་
བཤུས་ཀྱང༌། ང་གཉིས་འབྲལ་འདོད་མི་འདུག་ཅེས་པའི་མགུར་ཞིག་
བསླབས་ཚར་མ་ཐག་ཡིན། ཁ་སང་བུ་མོས་ཚ་ལུ་མ་ཞིག་གི་ཤུན་པགས་
བཤུས་ཏེ་ཚ་ སོ་ཕྲལ་ ཞོར་ ཕ་མས་སྒོག་ཤུན་བཤུས་ཀྱང༌། ང་གཉིས་་་་
འབྲལ་འདོད་མི་འདུག་ཅེས་རིགས་སྒྲེ་བྱེད་ཤེས་འདུག་པ་མཐོང་། དེ་ནི་
ཨ་མ་ཞིག་ལ་མཚོན་ན། ཧ་ཅང་དགའ་འོས་པའི་དོན་བྱ་ཞིག་རེད།
ཉིན་དེའི་སྔ་དྲོར་དཀར་རྒྱན་གྱིས་རི་མོ་ཐོག་མ་བྲིས་པ་ཁོ་མོའི་ཨ་
ཕས་མཐོང་རྗེས་བསྔགས་བརྗོད་དང་ཆབས་ཅིག་རི་མོ་དེ་ཉལ་ཁང་གི་གྱང་
— 166 —



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
ངོས་སུ་སྦྱར། དེའི་རྗེས་མོ་རང་དབུགས་འཚང་བཞིན་ཁྱིམ་དུ་སྡོད་མི་
ཚུགས་པར་གྱུར་འདུག ཏག་ཏག་སྐབས་དེར་ཁྱིམ་དུ་མགྲོན་པོ་ཞིག་
སླེབས་ཡོད་གཤིས་བདག་གིས་བུ་མོའི་བྱ་སྤྱོད་ལ་དེ་འདྲའི་དོ་སྣང་བྱེད་མ་
ཐུབ། མགྲོན་པོ་སོང་རྗེས་སྣག་ཤུལ་ རི་མོ་འདྲ་བ་མང་པོ་ཞིག་བར་་་་
ཁྱམས་ཀྱི་གྱང་ངོས་ཡོངས་སུ་སྦྱར་ཏེ་འབག་བཙོག་བཟོས་འདུག་པ་མཐོང་།
དང་ཐོག་འབག་བཙོག་གི་སྣང་ཚུལ་དེ་དག་མཐོང་དུས་ཅུང་ཙམ་ཁྲོས་
ནའང༌། བུ་མོའི་བརྩོན་སེམས་བཅག་ན་འབྲས་བུ་ངན་པ་འབྱུང་ངེས་
བསམ་བཞིན་ཁོང་ཁྲོ་བཙན་གྱིས་ཞི་བར་བྱས་པ་ཡིན།
ཁ་སང་ཉིན་གུང་ཁ་ལག་ཟ་དུས། བུ་མོ་གཡང་འཛོམས་བཟང་མོ་
སྔ་དྲོ་སློབ་གྲྭར་མ་སོང་བའི་ཁར། ཕྱི་དྲོ་ཡང་འགྲོ་མི་འདོད་ཅེས་བཤད་
པ་ན། བུ་མོ་དཀར་རྒྱན་གྱིས། ཨ་ཅེ་ཁྱོད་ལག་ཆགས་འདུག་པས་སློབ་
གྲྭར་འགྲོ་དགོས་གི་རེད། མ་སོང་ན་སྤྲང་ཕྲུག་ཏུ་འགྱུར་འགྲོ་བ་རེད།
ང་ད་རུང་ཆུང་ཆུང་རེད། ཆེན་པོ་ཆགས་ན་སློབ་གྲྭ་ལ་འགྲོ་རྒྱུ་ཡིན་ཞེས་
ལབ། རྒྱུ་རྐྱེན་གང་ཡིན་གསལ་བོར་མི་ཤེས་མོད། ཕྱི་དྲོ་དེར་བུ་མོ་
གཡང་འཛོམས་བཟང་མོ་རང་འགུལ་གྱིས་སློབ་གྲྭར་བུད་སོང་།
བུ་མོའི་ ཨ་ ཕས་ཁོ་མོར་ཉ་གང་ཟླ་བ་དང་ཚེས་རིས་ཀྱི་ཁྱད་པར་
– 167 -



ཟ་མ་མོའི་སྐྱིད་སྡུག་གངས་མ་ཆར།
---
བཤད་དེ་ཡུན་རིང་མ་འགོར་བའི་ཞོགས་པ་ཞིག་ལ་ནངས་ཇ་འཐུང་སྐབས།
བུ་མོས། ཨ་མ། ངའི་རྣ་ཅོག་འདི་སྒོར་སྒོར་ཞིག་ཨེ་རེད་ཟེར། ངས་
ལན་དུ། སྒོར་སྒོར་ནི་ཉི་མའི་དབྱིབས་ལྟ་བུ་ལ་ཟེར་བ་རེད་ཅེས་བཤད་
མ་ཐག མོས་ང་ལ། འོ། ངའི་རྣ་ཅོག་ཚེས་རིས་དང་འདྲ། ཕྱེད་
ཀ་ཞིག་ལས་མི་འདུག་ཟེར། །
མ
དགུང་མོ་དེར་བདག་གིས་བུ་མོ་ཁྲིད་ནས་གཞུང་ལས་ཁང་དུ་གསར་
འགྱུར་སྒྲ་ལེན་དུ་སོང་། གསར་འགྱུར་ཞིག་གི་ནང་དུ་ཉ་མང་པོ་ཉ་རྒྱའི་
ནང་ཚུད་དེ་ཆུ་ཁར་དྲུད་ཡོང་བ་མཐོང་བ་ན། བུ་མོ་ཡ་མཚར་ཏེ་ཉ་མང་
པོ་བཟུང་ནས་ཅི་བྱེད་གི་ཡོད་པ་རེད་ཟེར། སྐབས་དེར་བདག་གིས་བུ་
མོས་ད་ཕན་ཉ་ཤ་ཐེངས་གཅིག་ཟོས་མེད་པ་ཡིད་ལ་དྲན། རྒྱ་མི་ཉ་ཤ་ཟ་
རྒྱུར་དགའ་བས་ཉ་འདི་དག་ཁོ་ཚོའི་ཁ་ཟས་རེད་ཟེར་བ་ན། བུ་མོས་ང་
ཚོས་ཉ་ཟ་གི་མ་རེད། ཉ་སྙིང་རྗེ། ང་རང་ལག་ཆགས་ན་ཉ་སྐྱོབ་རྒྱུ་
ཡིན་ཟེར།
བུ་མོས་ཚ་ཡིག་བསླབས་མ་ཐག་པའི་ཉིན་དེའི་དགུང་མོར་ཁ་ཟས་ཟ་
དུས། ཐུག་པ་ཚ་མོ་ཧུབ་ཀྱིས་བཏུང་བས་ཁ་བསྲེགས་སོང་། མོས་ཨ་ཚ་
ཚ་ཟེར་སྐབས། མོའི་ཨ་ཕས་ཚིག་མཚམས་བཅད་ནས། ཙ་ཚ་ཛ་ཝ་ཡི་
- 168 -



བུ་མོའི་སྙིང་རྗེ་པོའི་བསམ་སྦྱོར་གཏམ་གསུམ།
ཚ་དེ་ཨ་ཚ་ཚ་ཡི་ཚ་རེད་ཟེར། དེ་ལ་བུ་མོས་ལག་ཆུང་ཟུང་གིས་མིག་
ལྕིབས་ཡར་མར་འཐེན་ཏེ། མིག་བཙན་གྱིས་གདངས་ནས་ཚ་ཡིག་དེ་
ངའི་མིག་འདི་དང་འདྲ་ཟེར། །
བུ་མོ་ལོ་གཅིག་ལྷག་སླེབས་པའི་ཉིན་ཞིག་ལ། མོ་རང་གཅིག་པུར་
བྱིས་པའི་བརྙན་སྡེར་ཞིག་ལ་བལྟ་རུ་བཅུག དུས་དེར་ཁོ་མོས་རྒྱུན་་
བཀོལ་གྱི་སྐད་ཆ་མང་པོ་ཞིག་བཤད་ཤེས་ཡོད། སྐབས་ཤིག་ལ་མོ་རང་
བྱུང་རིམ་གྱིས་ཡིད་དྲངས་ཏེ་སེམས་སྡུག་གིས་ངུ་ཤུམ་འཛར་འཛར་བྱེད་
བཞིན་པ་ཐོས། ང་མོ་ རང་སྡོད་སའི་འབོལ་ ཁྲིའི་སྟེང་བསྡད་དེ་བུ་མོ་
པང་ནས་ཅི་ཡིན་འདྲི་ཞོར་བརྙན་འཕྲིན་ལ་བལྟས་པ་ན། བརྙན་འཕྲིན་
དེར་ཨ་ཡེ་ཞིག་ཡོད་ལ་ཁོ་མོར། སྒོ་ཕྱུགས་བ་ལང་ཁ་ཤས་འདུག དོན་
དག་གང་རིགས་ཤིག་གི་ཆེད་དུ་དེའི་ཁྲོད་ཀྱི་བ་ལང་གསུམ་ས་ཆ་གཞན་དུ་
གཏུགས་བཤེར་ལ་སོང་བ་རེད། ཕྱིར་ཡུལ་ལ་ལོག་སྐབས་ལམ་ནོར་བྱུང་
ནས་ས་ཆ་གཞན་དུ་བུད་སོང་། དེ་བས་བུ་མོས་བ་གླང་རྣམས་ཕྱིར་ཁྱིམ་
དུ་མ་ལོག་ཚེ། ཨ་ཡེ་ཡིས་སེམས་ཁྲལ་བྱེད་རྒྱུ་རེད་ཟེར་ནས་ངུ་མཚམས་
མ་ བཞག བསམ་ མེད་ ཀྱི་ བྱིས་ པའི་ བྱ་སྤྱོད་ དེར་ ཡ་ མཚར་ བཞིན།
བདག་གིས་བུ་མོའི་གདོང་གི་མིག་ཆུ་འབྱིད་ཞོར་མོའི་མིག་ཟུང་ལ་འོ་ཚ་མོ་
འགའ་བྱས་པ་དང་ངུ་ཤུམ་རིམ་བཞིན་ཇེ་ཞན་དུ་སོང༌། ལོ་གཅིག་ཅན་
— 169



ཟ་མ་མོའི་སྐྱིད་སྡུག་གངས་མ་ཆར།
གྱི་བྱིས་པ་བསམ་མེད་ཅིག་གིས་འདི་ལྟར་མི་རྒན་པའི་སེམས་ཚོར་ལ་དོ་
སྣང་བྱེད་པ་བསམ་པའི་རྒྱུད་ལའང་ཤར་མྱོང་མེད།
2006/09/12ཉིན་གྲུབ།
- 170 -



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
འཇམ་དབྱངས་སྐྱིད་ཀྱིས་བསྒྱུར།
སྒྱུར་པ་པོའི་གཏམ། ཕན་སེམས་ཀྱིས་ཀུན་ནས་བསླངས་ཏེ། གཞན་་་་་
རིགས་ཀྱི་ཨ་མ་དག་གིས་རང་གི་བྱིས་པར་སྐུལ་སློང་དང་ཡིད་ཆེས། བྱིས་པའི་དྲི་བ་
ལ་ལན་ལོག་མ་བཏབ་པ། རྨི་ལམ་ལ་གཅེས་སྐྱོང་དང་བྱིས་པའི་གཤིས་སྤྱོད་ལ་
གསལ་ཆ་ཡོད་པ་སོགས་ལ་བརྟེན་ནས་རང་གི་བྱིས་པ་ཕུལ་བྱུང་ཅན་དུ་བཏང་ཚར་
བའི་སྐོར་གྱི་རྩོམ་ཐུང་ལེགས་ཤོས་འགའ་བསྒྱུར་པ་ཡིན།
བྱིས་པའི་རྨི་ལམ་ལ་གཅེས་སྐྱོང་བྱེད་དགོས།
ལོ་མང་པོའི་སྔོན་གྱི་དགོང་མོ་ཞིག་ལ། ལོ་ན་གཞོན་པའི་ཨ་མ་
ཞིག་གིས་ཐབ་ཚང་དུ་དཀར་ཡོལ་འཁྲུད་སྐབས། མོའི་ལོ་ན་ཤིན་ཏུ་ཕྲ་
བའི་བུ་ཆུང་གཅིག་པུ་ཟླ་འོད་ཀྱིས་ཁེངས་པའི་ལྟག་རྒྱབ་ཀྱི་སྒོ་རའི་ནང་
རྩེད་འཇོར་གཡེང་འདུག བུ་ཡང་ཡང་གནམ་ལ་མཆོངས་ ལྡིང་བྱེད་
པའི་སྒྲ་ཐོས་པ་ན། ཨ་མ་ཡ་མཚར་ཏེ་སྐད་ཆེན་པོས་བུ་ལ་ཅི་བྱེད་ཀྱིན་
ཡོད་པ་དྲིས། དྭངས་གཙང་བྱིས་བློས་ཕྱུག་པའི་བུ་ཆུང་གིས་སྐད་ཆེན་
པོས། ཨ་མ། ང་རང་ཟླ་བའི་གོ་ལའི་སྟེང་མཆོངས་འདོད་ཅེས་ལན་
བཏབ། ཨ་མ་དེས་ཕ་མ་གཞན་ནང་ལྟར། སློབ་སྦྱོང་ཡག་པོ་མི་བྱེད་
– 171 -



ཟ་མ་མོའི་སྐྱིད་སྡུག་གངས་མ་ཆར།
པར་ གླེན་ རྟགས་ མ་ སྟོན་ ཞེས་ བུ་ ལ་ གཤེ་ གཤེ་ མ་ བཏང་ བར་ མ་ ཟད།
ཡག་པོ་འདུག འོན་ཀྱང་ཕྱིར་ལོག་ཡོང་རྒྱུ་བརྗེད་མི་ཉན་ ཨ་ ཞེས་་་་་
གཞམས་བསྒོ་བྱས་པ་རེད། །
བྱིས་པ་འདི་འཚར་ལོངས་བྱུང་རྗེས་དངོས་གནས་ཟླ་བའི་གོ་ལའི་
སྟེང་དུ་གོམ་པ་བསྒྱུར་པ་རེད། ཁོ་པ་ནི་མིའི་རིགས་ཀྱི་ལོ་རྒྱུས་སྟེང་ཟླ་
བའི་གོ་ལའི་སྟེང་འཛེགས་མཁན་དང་པོ་སྟེ། ཨ་རིའི་འཇིག་རྟེན་འཕུར་
སྐྱོད་པ་ཨམ་སི་ཐི་རོང@ ཟེར་བ་དེ་རེད། ཁོ་རང་ཟླ་བའི་གོ་ལའི་སྟེང་
སླེབས་པའི་དུས་ཚོད་ནི1969ལོའི་ཟླ པའི་ཚེས16ཉིན་རེད།
ཉིན་ཞིག བུ་ཆུང་ཞིག་གིས་ཁྱིམ་དུ་ཁོའི་སྲིང་མོ་ས་ལེ་སྙོར་སྐྱོང་
བྱེད་ སྐབས། ཁོས་ཁྱིམ་དུ་ཚོན་གྱི་སྣག་ཚ་དམ་བུ་འགའ་ཡོད་པ་དེ་་་
མཐོང་། སྐབས་དེར་ཨ་མ་ཁྱིམ་དུ་མི་འདུག་པ་དང་། ཡང་སྣག་ཚ་
དམ་བུ་དེ་དག་གི་བསླུ་བྲིད་བཟློག་མ་ཐུབ་པས་བུ་ཆུང་དེས་དམ་བུའི་ཁ་ཕྱེ་
སྟེ། པང་གཅལ་སྟེང་ལ་སྲིང་མོའི་གཟུགས་རིས་བྲིས་པས་ཁྱིམ་ཧྲིལ་པོར་
སྣག་ཚས་འབག་བཙོག་བཟོས་སོང་བ་རེད། །
ཁོ་པའི་ཨ་མ་ཕྱིར་ཁྱིམ་དུ་ལོག་སྐབས། མིག་མདུན་གྱི་སྣང་ཚུལ་
) ཨམ་སེ་ཐི་རོང་། (N. A. Armstrong, EK • sg gyr+ཚོ,1930–)ཨ་མེ་རི་ཁའི་འཇིག་རྟེན་འཕུར་
སྐྱོད་པ།
- 172 -



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
དེར་ཡ་མཚར་སོང་། དུས་མཚུངས་སུ་པང་གཅལ་སྟེང་གི་གཟུགས་རིས་
དེའང་མཐོང་བ་རེད། དྲང་མོར་བཤད་ན། དེ་ནི་ནག་ནོག་གི་སྣག་
ཤུལ་ཙམ་རེད། མོས་ཚོན་སྣག་གིས་སྦགས་པའི་རྣམ་པ་དེ་མ་རིག་མ་
མཐོང་ལྟར་སྣང་མེད་དུ་བསྒྱུར་ཅིང་། ཧ་ཅང་དགའ་མདོག་གིས། འོ།
དེ་ས་ལེ་མ་རེད་དམ་ཞེས་བཤད་རྗེས་མོ་རང་མར་བསྒྱུར་ནས་རང་གི་བུ་ལ་
འོ་ཞིག་བྱས་པ་རེད། བུ་ཆུང་དེ་ནི་པིན་ཇ་མེན་ཝེ་སི་ཐི9 རེད། ཕྱིས་
སུ་ཁོ་རང་སྐད་གྲགས་ཅན་གྱི་རི་མོ་པ་ཞིག་ཏུ་གྱུར་ཅིང་། ཁོས་རྒྱུན་དུ་ང་
རྒྱལ་དང་བཅས་མི་ལ་བཤད་རྒྱུར། ཨ་མའི་འོ་ཞིག་གིས་ང་རང་རི་མོ་པ་
ཞིག་ཏུ་བཏང་སོང་ཟེར། །
ལོ་ན་ཕྲ་ནའང་འཆར་སྣང་གིས་ཁེངས་པའི་ཕྲུ་གུ་ཚོས་བྱེད་ཐབས་
གང་དང་ཐབས་ལམ་གང་ལ་བརྟེན་ཏེ་མ་འོངས་པར་རང་གི་མི་ཚེའི་རིན་
ཐང་ཇི་ལྟར་མངོན་རྒྱུ་དང༌། གྲུབ་འབྲས་ཇི་ལྟར་ལེན་པར་ཚོད་དཔག་
བྱེད་དཀའ་བ་ཞིག་རེད། ང་ཚོས་བྱ་དགོས་པའི་དོན་དག་ཉག་ཅིག་ནི།
ཐོག་མཐའ་བར་གསུམ་དུ་སྐུལ་ལྕག་གཏོང་རྒྱུ་དེ་རེད། གལ་ཏེ་ཡར་
སེམས་དང་བརྩོན་སེམས། ལེགས་ལམ་དུ་འགྲོ་བར་སྨན་པ་ཞིག་ཡིན་ཚེ་
ཅིས་ཀྱང་སྐུལ་སློང་བྱེད་དགོས། ལྷག་དོན་བྱིས་པ་རང་གི་དོན་དག་རང་
ཉིད་ལ་བསྒྲུབ་ཏུ་འཇུག་རྒྱུ་དེ་རེད། ང་ཚོས་དེ་ལྟར་བྱས་ཚེ། ཁོ་ཚོས་
1) པིན་ཇ་མེན་ཝེ་སི་ཐི། ( Benjamin.West,ཆོ$ BA • # #f *,1738-1820) དབྱིན་ཇིའི་རི་མོ་མཁན་
གྲགས་ཅན།
– 173 -



ཟ་མ་མོའི་སྐྱིད་སྡུག་གངས་མ་ཆར།
ཀྱང་དཔེ་མི་སྲིད་པ་དང་ཡང་ན་ཕལ་ཆེར་དཔེ་མི་སྲིད་པའི་གནས་ཚོད་
ཅིག་ཏུ། ཇི་ཞིག་གི་ཕྱིར་རང་གི་ཡོད་ཚད་ཕུལ་ཏེ། མཐར་ཐུག་རིན་
ཆེན་ནོར་བུ་ཞིག་རྙེད་ངེས་པར་མ་ཟད། མིའི་རིགས་ལ་བདེ་སྐྱིད་སྐྲུན་
པའི་ལས་དོན་ཁྲོད་འོད་སྟོང་འབར་བའི་ལག་རྗེས་ཀྱང་འཇོག་ཐུབ་ཐུབ་
ཡིན།
ཨ་མས་བུ་ལ་བསློགས་པའི་ལན།
དོན་དག་ཅིག་བྱིས་པ་དེའི་བློ་ངོར་ཤོང་མ་སོང༌། དེ་ནི་འདི་ལྟ་སྟེ།
ཁོ་པའི་གྲལ་མཚེས་དེས་ཡིག་ཚད་ཨང་དང་པོ་བླང་འདོད་ན་དང་པོ་ལེན་
ཐུབ་པ་དང་རང་གིས་ཡིག་ཚད་ཨང་དང་པོ་བླང་འདོད་ཀྱང་འཛིན་གྲྭ་
ཡོངས་ཀྱི་ཨང་ཉེར་གཅིག་པ་ལས་ལེན་མ་ཐུབ། ་
ཡུལ་ལ་ལོག་རྗེས། ཨ་མ་ལ། ང་མི་གཞན་ལས་གླེན་པ་ཨེ་རེད།
ངེད་གཉིས་ཀྱིས་དགེ་རྒན་གྱི་སློབ་ཁྲིད་ཉན་པ་གཅིག་འདྲ་ཡིན། ལས་བྱ་
ནན་ཏན་དུ་བྲིས་པའང་གཅིག་མཚུངས་ཡིན། འོན་ཀྱང༌། ངས་ཅིའི་
ཕྱིར་ཁོའི་རྗེས་མི་ཆོད་པ་རེད་ཅེས་དྲིས། ཨ་མས་བྱིས་པའི་སྐད་ཆ་དེར་
ཉན་རྗེས། བུ་ལ་རང་རྩིས་ཀྱི་འདུ་ཤེས་སྐྱེ་བཞིན་པ་ཚོར་ཞིང་། དེར་
མ་ཟད་སློབ་གྲྭས་སྦྱངས་འབྲས་ལ་ཨང་རིམ་བསྒྲིགས་པ་དེས་བྱིས་པའི་རང་
རྩིས་ལ་གནོད་སྐྱོན་ཐེབས་ཀྱིན་པའང་ཤེས། མོས་བུ་ལ་ལྟ་ཙམ་བྱེད་པ་
ལས་ལན་ཅི་ཡང་མ་བཏབ། རྒྱུ་མཚན་མོས་ལན་ཇི་ལྟར་འདེབས་དགོས་
– 174 -



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
པ་དྲན་མ་བྱུང་བས་རེད།
ཡང་ཡིག་ཚད་ཐེངས་ཤིག་གི་རྗེས་སུ། བུའི་རྒྱུགས་འབྲས་ཨང་
བཅུ་བདུན་པར་གྱུར། ཁོའི་གྲལ་མཚེས་དེ་སྔར་བཞིན་ཨང་དང་པོ་རེད།
ཁྱིམ་ལ་ལོག་རྗེས། བུས་སྔར་རྒྱུན་བཞིན་ཨ་མ་ལ་དྲི་བ་དེ་བཏོན། མོའི་
སེམས་སུ་མིའི་རིག་པ་ལ་རྣོ་རྟུལ་འདྲ་མིན་སྣ་ཚོགས་ཡོད་པས་ཡིག་ཚད་
ཨང་དང་པོ་ལེན་པའི་མིའི་ཀླད་པ་དེ་སྤྱིར་བཏང་གི་མིའི་ཀླད་པ་ལས་
གསལ་བ་རེད་ཅེས་བཤད་འདོད་སྐྱེས་མོད། འོན་ཀྱང་དེ་ནི་བྱིས་པས་
ཤེས་འདོད་ཀྱི་དྲིས་ལན་ཡིན་མིན་མི་ཤེས། དེར་བརྟེན་མོའི་ངག་ལས་
སྐད་ཆ་དེ་མ་ཐལ་བ་རེད། །
བུ་ལ་ཇི་ལྟར་ལན་བཏབ་ན་འགྲིག་གམ། ཐེངས་འགར། མོས་
ཕ་མ་ཁྲི་སྟོང་མང་པོས་ཐེངས་ཁྲི་སྟོང་ལྷག་ལ་བསྐྱར་ཟློས་བྱས་མྱོང་བའི་
སྐད་ཆ་སྟེ། ཁྱོད་རང་རོལ་རྩེད་ལ་གཡེང་དྲགས་པ། སློབ་སྦྱོང་ལ་རྣལ་
མོ་མིན་པ། མི་གཞན་དང་བསྡུར་ན་ད་དུང་འབད་པ་བྱས་པ་མི་འདང་
བ་སོགས་ཀྱི་སྐད་ཆ་བཤད་དེ་བུའི་ཁ་གཅོད་འདོད་ནའང་། རིག་པ་
རྟུལ་ཞིང་། འཛིན་གྲྭའི་ནང་གྲུབ་འབྲས་འབུར་ཐོན་མིན་པའི་རང་གི་
བུས། དུས་རྒྱུན་འཚོ་བའི་ཁྲོད་དཀའ་ལས་མྱངས་པ་མི་མང་ན་མི་ཉུང་
བས། མོས་དེ་ལྟར་བཤད་མ་ཕོད། ལྡོག་སྟེ། བུའི་དྲི་བ་དེར་ལན་
ཡག་ཐག་ཆོད་ཅིག་འཚོལ་གྱིན་འདུག་
བུ་དེ་སློབ་ཆུང་ནས་མཐར་ཕྱིན་སོང་། ཁོས་སྔར་ལས་ལྷག་པར་
--
– 175 —-



ཟ་མ་མོའི་སྐྱིད་སྡུག་གངས་མ་ཆར།
འབད་པ་བྱས་ནའང་། སྔར་བཞིན་ཁོའི་གྲལ་མཚེས་ཀྱི་རྗེས་མ་ཆོད་པ་
རེད། འོན་ཀྱང་སྔོན་ཆད་དང་བསྡུར་ན། ཁོའི་གྲུབ་འབྲས་ཇེ་ལེགས་
སུ་སོང་འདུག བུའི་གྲུབ་འབྲས་ཇེ་ལེགས་སུ་སོང་བར་བསྟོད་ར་གཏོང་
ཆེད། མོས་ཁོ་རང་ཁྲིད་དེ་རྒྱ་མཚོར་བལྟ་རུ་སོང་བ་རེད། ཐེངས་དེའི་
ཡུལ་སྐོར་སྐབས་སུ་ཨ་མ་དེས་བུའི་དྲི་བ་དེར་གཞི་ནས་ལན་རྙེད་པ་རེད། །
ད་ལྟ་བུ་དེས་རང་གི་ཨང་རིམ་ལ་སེམས་ཁྲལ་གཏན་ནས་བྱེད་མི་
དགོས་པར་མ་ཟད། མི་སུས་ཀྱང་ཁོའི་སློབ་ཆུང་སྐབས་ཀྱི་སྦྱངས་འབྲས་
ཨང་རིམ་ག་ཚད་ཡིན་པ་རྩད་མི་གཅོད་པ་རེད། རྒྱུ་མཚན་ནི། ན་ནིང་
ཁོས་སློབ་གྲྭ་ཡོངས་ཀྱི་ཨང་རིམ་དང་པོ་བླངས་ཏེ་ཆིང་ཧྭ་སློབ་ཆེན་དུ་ཡིག་
རྒྱུགས་འཕྲོད་སོང་བས་རེད། དགུན་གནང་ལ་ཕྱིར་ལོག་ཡོང་སྐབས།
མ་ཡུམ་སློབ་གྲྭ་དེས་ཁོ་རང་གདན་དྲངས་ཏེ་སློབ་གྲོགས་དང་ཁྱིམ་མི་་་
རྣམས་ལ་འཆད་ཁྲིད་ཅིག་བྱེད་དུ་བཅུག འཆད་ཁྲིད་སྐབས་ཁོ་པས་
ཆུང་དུས་ཀྱི་མྱོང་རྒྱུས་ཤིག་བཤད། སྐབས་དེར་ཨ་མ་དང་ངེད་གཉིས་རྒྱ་
མཚོའི་ངོགས་སུ་བསྡད་འདུག་སྐབས། ཨ་མས་ང་ལ་མདུན་ཕྱོགས་་་་
བསྟན་ཏེ། ཁྱོད་ཀྱིས་རྒྱ་མཚོའི་འགྲམ་དུ་རྒུམ་རྩོད་བཞིན་པའི་བྱ་རྣམས་
ལ་ལྟོས་དང༌། རྒྱ་མཚོའི་རླངས་ཕྲེང་འཕྱུར་ཡོང་སྐབས་བྱེའུ་ཆུང་ངུ་དག་
འཕྲལ་འཕྲལ་བར་སྣང་དུ་འཕུར་ཐུབ་པར་མ་ཟད། ཁོ་ཚོའི་གཤོག་་་་
འགྱུར་གཉིས་གསུམ་ཙམ་གྱིས་བར་སྣང་དུ་སླེབས་ཐུབ། མཚོ་སྐྱར་ལུས་
བོངས་ཆེ་བས་བྱེ་ཐང་ནས་བར་སྣང་དུ་འཕུར་ནའང་དུས་ཡུན་རིང་པོ་
– 176 —



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
--
--
-
--
དགོས་པ་རེད། དེ་འདྲ་ཡིན་ཀྱང་མཚོ་ཆེན་མཚོ་ཆུང་བརྒལ་ཏེ་རྒྱ་མཚོ་
ཆེན་པོར་སྐྱོད་མཁན་ནི། མཚོ་སྐྱར་ཡིན་པ་ལས་བྱེའུ་ཆུང་ཚོ་མིན་ཞེས་
བཤད་པ་རེད། །
འཆད་ཁྲིད་སྐབས་ཨ་མ་མང་པོ་ཞིག་ལ་མིག་ཆུ་ཤོར་སོང་། དེའི་
ཁྲོད་ཁོ་པའི་ཨ་མ་ལགས་ཀྱང་འདུས་པ་རེད།
རྨི་ལམ་གྱི་རིན་ཐང་།
ཁོ་ཚང་ཧ་ཅང་དབུལ་ཕོངས་ཡིན་པས་དབུལ་པོ་སྡོད་སའི་ཁང་རྙིང་
ཞིག་རལ་ཞིག་ཏུ་བསྡད་འདུག ཁོ་ལ་མིང་སྲིང་བདུན་ཡོད་ཁར་ད་དུང་
ཕ་མ་མིང་སྲིང་གི་སྲིང་མོ་ཞིག་དང་ནུ་བོ་ཞིག་ཀྱང་ཁོ་ཚང་དུ་བསྡད་ཡོད་པ་
རེད། ཁོའི་ལུས་པོ་ཧ་ཅང་རིད་པར་མ་ཟད། རྒྱུན་དུ་ཆམ་པ་ཕོག་སྟེ་
ཚ་རྒྱས་གི་ཡོད་པ་རེད། སློབ་སྦྱོང་བྱེད་མི་མཁས་པའི་རྐྱེན་ཡིན་ནམ།
གང་ལྟར་སྦྱངས་འབྲས་ནི་བྱིས་པ་བརྒྱད་ལས་ཆེས་ཞན་པ་ཁོ་ རང་རེད།
ཉིན་ཞིག ཁོས་བརྙན་འཕྲིན་ལེ་ཚན་ཞིག་གི་ནང་ལོ་རྒྱུས་སྟེང་ཕུལ་དུ་
བྱུང་བའི་ཀོལ་ཧྥུ་ལྷང་ལི་རྒྱག་མཁན་ནེག་ལའོ་སིམཚམས་སྦྱོར་བྱེད་པ་
མཐོང་ཞིང༌། དེས་ཁོའི་ཡིད་སེམས་དབང་མེད་དུ་བཀུག་སྟེ། ང་ནེག་
ལའོ་སི་དང་འདྲ་བར། ཀོལ་ཧྥུ་ལྷང་ལི་རྒྱག་མཁན་ཕུལ་དུ་བྱུང་བ་ཞིག་
བྱེད་རྒྱུ་ཡིན་ཟེར།
1
ནེག་ལའོ་སི། (Nicklaus, E##yf, 1940-) ཨ་རིའི་ཀོལ་ཧྥུ་ལྷུང་ལི་རྒྱག་མཁན་གྲགས་ཅན།
– 177 –



ཟ་མ་མོའི་སྐྱིད་སྡུག་གངས་མ་ཆར།
ཁོས་ཨ་ཕར་ཀོལ་ཧྥུ་ལྷང་ལི་དང་ལྷང་ལི་རྒྱག་བྱེད་ཅིག་ཉོ་རྒྱུའི་རེ་ཞུ་
བྱས། ཨ་ཕས། བུ། འུ་ཚང་ལ་ཀོལ་ཧྥུ་ལྷང་ལ་རྩེ་བའི་ཆ་རྐྱེན་མེད།
དེ་ཕྱུག་པོ་རྣམས་ཀྱི་རྩེ་ཆས་རེད་ཅེས་བཤད་ཀྱང་། ཁོས་ཁ་མི་ཉན་པར་
འུར་བརྒྱབ་སྟེ་ཉོ་དགོས་ཟེར། ཨ་མས་ཁོ་རང་པང་ནས། ཁ་ཨ་ཕར་
འཁོར་ཏེ། ང་ཁོ་ལ་ཡིད་ཆེས་ཡོད། ཁོ་རང་ཀོལ་ཧྥུ་ལྷང་ལི་རྒྱག་མཁན་
ཕུལ་བྱུང་ཅན་ཞིག་ཏུ་འགྱུར་ངེས། དེ་ལྟར་བཤད་ཚར་རྗེས། མོས་
སྐད་སྙན་མོས། བུ། ཁྱོད་ཀོལ་ཧྥུ་ལྷང་ལི་རྒྱག་མཁན་ཡ་མེད་ཅིག་ཏུ་
གྱུར་རྗེས། ཨ་མར་གཟིམ་ཤག་རྒྱས་སྤྲོས་ཤིག་ཉོས་ན་ཨེ་ཆོག་ཅེས་དྲིས་
པ་ན། ཁོ་ཨ་མ་ལ་འཁོར་ནས་མིག་ཟུང་ཆེ་ཆེར་ཕྱེ་སྟེ་མགོ་བོ་ལྗིད་ཏིག་
ཏིག་གིས་ནང་དུ་གུག་གུག་བྱས། །
ཨ་ཕས་ཁོ་ལ་ལྷང་ལི་རྒྱག་བྱེད་ཅིག་བཟོས་རྗེས། སྒོ་རའི་ས་སྟོང་
དུ་དོང་འགའ་བརྐོས། ཁོས་བཏུས་ཡོང་བའི་ལྷང་ལི་ཉི་མ་རེ་ལ་ཅུང་
ཙམ་རྩེ་བ་རེད། །
སློབ་འབྲིང་འགྲིམས་རྗེས། ཁོ་རང་སོ་སོའི་མི་ཚེ་ལ་ཁ་ལོ་བསྒྱུར་
པའི་ལུས་རྩལ་དགེ་རྒན་རེ་ཆི་ཧྥེལ་མན་དང་ཕྲད་བྱུང་། ཧྥེལ་མན་གྱིས་
མི་རྒྱུད་ནག་པོའི་གཞོན་ནུ་འདིའི་ལྷན་སྐྱེས་ཀྱི་ཤེས་རབ་ཚོར་ཐོག ཁོ་
རང་ཀོལ་ཧྥུ་ལྷང་ལིའི་སྤྲོ་སྐྱིད་ཁང་ཞིག་ཏུ་ལྷང་ལི་སྦྱོང་བརྡར་བྱེད་དུ་འགྲོ་
དགོས་པའི་བསམ་ཚུལ་བཏོན་པར་མ་ཟད། འགྲོ་དངུལ་གྱི་སུམ་ཆའི་
གཅིག་ཀྱང་ཁོང་གིས་བཏང་བ་རེད། ཟླ་གསུམ་ཙམ་ལ་སྦྱོང་བརྡར་བྱས་
– 178 —



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
རྗེས། ཁོ་ རང་ཨོ་ལེན་ཏུའུ་གྲོང་ཁྱེར་གྱི་གཞོན་ནུའི་ཀོལ་ཧྥུ་ ལྷང་ལིའི་
འགྲན་བསྡུར་གྱི་ཨང་དང་པོར་གྱུར། །
མཐོ་འབྲིང་སློབ་མཐར་ཕྱིན་རྗེས། ཁོ་ལ་ལམ་འགྲོ་བརྒྱུགས་ནས་
སི་ཏེན་ཧྥུར་སློབ་ཆེན་དུ་འགྲོ་ཐུབ་པ་བྱུང་། དབྱར་གནང་སྐབས་སུ།
སློབ་གྲོགས་ཡག་ཤོས་ཤིག་ཁོའི་ཁྱིམ་དུ་ཡོང་ནས་རོལ་རྩེ་བྱེད་དུས། ཁོའི་
ཕུ་བོ་ཡོད་སའི་ཡུལ་སྐོར་ཀུང་སི་དེར་ཡུལ་སྐོར་གྲུ་གཟིངས་རྒྱས་སྤྲོས་ཤིག་
ཡོད་ལ་དེ་རུ་ཞབས་ཞུ་པ་སྡུད་བཞིན་འདུག ཕོགས་ཀྱང་ཧ་ཅང་མཐོ།
གཟའ་འཁོར་རེ་ལ་ཨར་སྒོརsooའདུག ཁོ་རང་འགྲོ་འདོད་ཡོད་མེད་
དྲིས་པ་ན། ཁོའི་སེམས་ སུ་ སྤྲོ་བ་རྒྱས། ཁོ་ཚང་སྔར་བཞིན་དབུལ་
ཕོངས་ཡིན་གཤིས། རང་ཉིད་ཀྱིས་སྐྱེས་ཕོ་རབ་བཞིན་སྒོར་མོ་བཙལ་
ནས་ཁྱིམ་ཚང་བསྐྱངས་ན་འགྲིག་སྙམ།
ཉིན་ཁ་ཤས་འདས་རྗེས། རེ་ཆི་ཧྥེལ་མན་ཁོ་ཚང་ལ་ཡོང་། ཁོས་
ཁོ་རང་ལ་རོགས་བྱས་ནས་ཀོལ་ཧྥུ་ལྷང་ལིའི་སྤྲོ་སྐྱིད་ཁང་ཞིག་ལ་འབྲེལ་
གཏུགས་བྱས་ཚར་བས། ཁོ་ཁྲིད་ནས་མིང་ཐོ་འགོད་པར་འགྲོ་བསམ་པ་
རེད། ཁོ་དོགས་མི་བདེ་བའི་ངང་དགེ་རྒན་ལ། ང་རང་ལས་ཀ་བྱེད་དུ་
འགྲོ་རྩིས་ཡོད་ཅེས་ལབ། རེ་ཆི་ཧྥེལ་མན་ཁ་མ་གྲགས་པར་ཅུང་ཙམ་
བསྡད་རྗེས་ཁོ་ལ་དྲིས་པ། བུ། ཁྱོད་ཀྱི་རྨི་ལམ་ཅི་ཡིན། །
ཁོ་རང་ཧད་སེ་བཏང་སྟེ་ཅི་བྱེད་འདི་བྱེད་མེད་པར་གྱུར། དུས་
ཡུན་རིང་པོ་ཙམ་འགོར་རྗེས། ཁོའི་གདོང་ཡོངས་དམར་པོར་གྱུར་ནས་
- 179 –



ཟ་མ་མོའི་སྐྱིད་སྡུག་གངས་མ་ཆར།
ངག་དིག་བཞིན། ནེག་ལའོ་སི་ལྟ་བུའི་ཀོལ་ཧྥུ་ལྷང་ལི་རྒྱག་མཁན་ཞིག་
ཏུ་གྱུར་ཏེ། སྒོར་མོ་མང་པོ་བཙལ་རྗེས། ཨ་མར་ཤིན་ཏུ་མཛེས་པའི་
གཟིམ་ཤག་རྒྱས་སྤྲོས་ཤིག་ཉོ་རྒྱུ་དེ་ཡིན་ཟེར། །
རེ་ཆི་ཧྥེལ་མན་གྱིས་ཉན་རྗེས། མིག་འབུར་ཚུགས་ཀྱིས་ཁོ་ལ་ཅེར་
ཏེ་ སྐད་ཆེན་པོས་བཤད་རྒྱུར། ཁྱོད་ད་ལྟ་ ལས་ ཀ་བསྒྲུབ་ ཏུ་ སོང་ན།
ཁྱོད་ཀྱི་རྨི་ལམ་དེ་ཅི་བྱེད་རྒྱུ། བདེན་པ་རེད། ཁྱོད་ཀྱིས་ལམ་སེང་
གཟའ་འཁོར་གཅིག་ལ་ ཨར་སྒོརsooལེན་ཐུབ་ངེས་རེད། དེ་ནི་ངོ་མ་
ཡག་པོ་རེད། འོན་ཀྱང༌། ཁྱོད་ཀྱི་རྨི་ལམ་ལ་གཟའ་འཁོར་གཅིག་ཏུ་
ཨར་སྒོརsooཡི་རིན་ཐང་ལས་མེད་སོང་བ་ཨེ་རེད། གཟའ་འཁོར་གཅིག་
ལ་ཨར་སྒོརsooཡིས་གཟིམ་ཤག་རྒྱས་སྤྲོས་ཤིག་ཉོ་ཐུབ་བམ།
ལོ་བཅོ་བརྒྱད་དུ་སོན་པའི་ཁོ་རང་དགེ་རྒན་གྱི་སྐད་ཆ་དེས་ཧང་
སང་དུ་བཅུག ཁོ་བླ་འཁྱམས་པ་བཞིན་ཧད་ནས་སེམས་སུ་སྐད་ཆ་དེ་
ཡང་ཡང་འཁོར། གློ་བུར་དུ། སྔོན་ཆད་ཀྱི་རྨི་ལམ་གློག་ཞགས་བཞིན་
ཀླད་ པའི་ ནང་ འཁྱུག་ མུར་ སེམས་ ཤུགས་ ཆེན་ པོ་ ཞིག་ ངང་ གིས་ སྐྱེས།
ངའི་རྨི་ལམ་ནི་ནེག་ལའོ་སི་ལྟ་བུའི་རླབས་ཆེན་གྱི་ཀོལ་ཧྥུ་ ལྷང་ལི་རྒྱག་
མཁན་ཞིག་ཏུ་འགྱུར་རྒྱུ་དེ་ཡིན། ངའི་རྨི་ལམ་ནི་ཨ་མར་གཟིམ་ཤག་
རྒྱས་སྤྲོས་ཤིག་ཉོ་རྒྱུ་དེ་ཡིན།
ལོ་དེའི་སློབ་གསེང་སྐབས། ཁོ་པ་རང་འགུལ་གྱིས་སྦྱོང་བརྡར་
ནང་ཞུགས། དེ་ལོའི་ཨ་རི་རྒྱལ་ཡོངས་ཀྱི་ཀོལ་ཧྥུ་ལྷང་ལིའི་འགྲན་བསྡུར་
– 180 -



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
，
སྟེང་། ཁོ་རང་འགྲན་བསྡུར་དེའི་ལོ་ན་ཆེས་གཞོན་པའི་ཨང་དང་པོ་རུ་
གྱུར། །
ལོ་གསུམ་གྱི་རྗེས་སུ། ཁོ་རང་ཀོལ་ཧྥུ་ལྷང་ལིའི་ཆེད་ལས་ལུས་རྩལ་
པ་ངོ་མ་ཞིག་ཏུ་གྱུར་པ་རེད།
ཁོ་ནི་ད་ལྟའི་བར་དུ་ཆེས་རླབས་ཆེན་གྱི་ཀོལ་ཧྥུ་ལྷང་ལིའི་ལུས་རྩལ་
པ་ཞིག་རེད། ཁོས་ཀོལ་ཧྥུ་ལྷང་ལི་ཐད་ངོ་མཚར་མང་པོ་གསར་གཏོད་
བྱེད་ཀྱིན་ཡོད་པ་རེད། 1999ལོར། ཁོ་འཛམ་གླིང་སྟེང་གི་ཀོལ་ཧྥུ་ལྷང་
ལི་རྒྱག་མཁན་གྱི་ཨང་གནས་དང་པོ་རུ་གྱུར། 2oozལོར། ཁོ་རང་ཨ་
རིའི་ འགྲན་ བསྡུར་ ཆེ་ ཤོས་ དུ་ མའི་ ཁྲོད་ ཨང་ དང༌ པོར་ གྱུར་ ཅིང་།
1972ལོའི་ནེག་ལའོ་སིའི་རྗེས་ཀྱི་ལུས་རྩལ་མཁན་པོ་རུ་གྱུར། 198ལོར་
ལས་གནས་དེར་ཞུགས་པ་ནས་ད་ལྟའི་བར་དུ། ཁོ་རང་ལ་བསྡོམས་པས་
ཨང་དང་པོ9ཐོབ། །
ད་ ལྟ་ ཁོའི་ ལོ་ རེའི་ ཡོང་ སྒོ་ ཨར་ སྒོར་ དུང༌ ཕྱུར་ གཅིག་ རེད་ ལ།
འཛམ་གླིང་སྟེང་ལོ་རེའི་ཡོང་སྒོ་ཆེས་མང་བའི་ལུས་རྩལ་སྐར་ཆེན་ཞིག་ཏུ་
གྱུར་འདུག་པ་རེད།
ཁོ་པས་ཨ་མ་ལགས་ལ་ས་ཆ་མི་འདྲ་ས་རུ་གཟིམ་ཤག་རྒྱས་སྤྲོས་དྲུག་
ཉོས་ཡོད་པ་རེད།
– 181 -



ཟ་མ་མོའི་སྐྱིད་སྡུག་གངས་མ་ཆར།
ཁྱོད་ཀྱིས་ཁོ་རང་ཕལ་ཆེར་ངོ་ཤེས་ཀྱི་རེད། ཁོ་ནི“ སྟག་རྒོད”ཝུའུ་
རྫི༧ རེད།
མི་སུ་ཡིན་རུང་འབད་བརྩོན་ལ་བརྟེན་ཏེ་རང་གི་བག་ལ་ཞ་བའི་
འཇོན་ཐང་གང་ཡོད་ཕྱིར་བཏོན་ན་སོ་སོའི་རྨི་ལམ་མངོན་འགྱུར་བྱེད་ཐུབ།
དཀའ་ཁག་ཅི་རིགས་ལ་འཕྲད་སྲིད་ཀྱང་། ལས་དེའི་མཐའ་སྐྱོང་ཅི་ཐུབ་
བྱས་ཚེ་རང་ཉིད་ལ་ལམ་ལྷོངས་མི་འབྱུང་ཐབས་མེད་ཡིན། ཐེ་གེར་ཝུའུ་
རྫི་ལྟར་རྨི་ལམ་གྱི་སླད་དུ་འབད་བརྩོན་བྱས་ན། ཉིན་ཞིག་ཁྱོད་ཀྱིས་
ཀྱང་རང་གི་ཨ་མར་གཟིམ་ཤག་རྒྱས་སྤྲོས་དྲུག་ཉོ་ཐུབ་མིན་ལ་ཐེ་ཚོམ་མེད།
སྒྱུར་མཁན་གྱི་མྱོང་ཚོར་ཕྲན་བུ། གོང་གི་གནས་ཚུལ་ལྟར་ན། ཨ་མ་
རྣམས་ཚོར་པ་སྐྱེན་པས་རང་གི་བྱིས་པའི་རང་གཤིས་ལ་ཆ་རྒྱུས་ཡོད་པ་
དང༌། ཁོ་མོ་ཚོའི་བྱམས་སེམས་དང་སྐུལ་སློང་། ཡིད་ཆེས་ལ་བརྟེན།
ཕྲུ་གུ་དེ་དག་གིས་རང་རང་གི་མི་ཚེའི་རིན་ཐང་མངོན་ཐུབ་པ་དང༌། ཨ་
མས་ཕྲུ་གུར་བཞག་པའི་བག་ཆགས་ཐོག་མ་དེ་ཀུན་ལས་ཀྱང་གལ་ཆེན་པོ་
ཡིན་པ་རེད། དེ་འུ་ཅག་ལ་གསལ་ཆ་ལྡན་པའི་མི་སྣ་གྲགས་ཅན་དག་གི་
ལོ་རྒྱུས་ལས་ཀྱང་ཤེས་ཐུབ། ཇི་སྐད་དུ། བོ་ཐར་བཀྲ་ཤིས་ཆོས་འཕེལ་
ལགས་ན་རེ། སངས་རྒྱས་ཤཱཀྱ་ཐུབ་པ་ཆུང་ངུ་ནས་སྲུ་མོ་སྐྱེ་རྒུ་བདག་
མོས་སྙོར་སྐྱོང་གནང་ཞིང་། དབྱིག་གཉེན་དང་ཐོགས་མེད་གཉིས་ཀྱང་
སྟག་རྒོད་ཝུའུ་རྫི། (Tiger woods, # # {E #,1975= ) ཨ་རིའི་ཀོལ་ཧྥུ་སྒང་ལི་རྒྱག་མཁན་གྲགས་ཅན།
Woo
– 182 -



ཐབས་ལ་མཁས་པའི་ཨ་མ་དང་སྤྱང་གྲུང་ལྡན་པའི་བྱིས་པ།
ཆུང་ངུ་ནས་ཕ་མེད་པར་ཡུམ་གྱིས་གསོ་སྐྱོང་གནང་བས་ཁོང་རྣམས་ཡོན་
ཏན་སྦྱོང་བའི་གོ་སྐབས་བྱུང་བ་ཡང་མ་ཡུམ་གྱི་བཀའ་དྲིན་ཡིན། འཛམ་
གླིང་གི་མི་སྣ་གྲགས་ཅན་མང་པོ་དང༌། མི་ལ་རས་པའི་རྣམ་ཐར་སོགས་
ལ་མཇལ་ན་གྲགས་གཡེར་ཆེ་བའི་གང་ཟག་དག་མ་ཡུམ་གྱི་བག་ཆགས་
འོག་ནས་འཚར་ལོངས་བྱུང་བ་མང་ཤོས་ཡིན། མི་ལའི་ཡུམ་མྱང་ཚ་
དཀར་རྒྱན་ལ་སྙིང་རུས་དང་ཨུ་ཚུགས་གང་ཙམ་འདུག རྗེས་སུ་བུ་ཐོས་
པ་དགའ་ཡང་སྒྲུབ་པར་བཞུགས་སྐབས་དེ་བཞིན་གྱི་སྙིང་རུས་བསྐྱེད་ནས་
མི་ཚེ་གང་བོར་རི་ཁྲོད་དུ་སྒྲུབ་པར་བཞུགས་ཡོད། མ་གཅིག་ལབ་སྒྲོན་
གྱི་རྣམ་ཐར་ལ་གཟིགས་ན། ཞི་བྱེད་གཅོད་ཀྱི་དགོངས་པ་དང་ཉམས་
ལེན་མཛད་ སྟངས་ལས་ ཨ་མ་ལབ་སྒྲོན་དེ་འཛམ་ གླིང་འདིར་བུད་མེད་
རྣམས་ལས་སྙིང་སྟོབས་ཆེ་ཤོས་ཡིན་པར་གོ་ཟེར། །
མ་གཅིག་ལབ་སྒྲོན་གྱིས་ཐོག་མར་ཨ་མའི་དྲུང་དུ་ཡི་གེ་འབྲི་ཀློག་
སྦྱངས་ནས་རིམ་གྱིས་མཁས་པའི་གོ་འཕང་ཐོབ་པ་བཤད་འདུག རྒྱལ་
ཡུམ་འབྲོ་བཟའ་ཁྲི་མ་ལོད་མཆོག་གིས་བཙན་པོ་ཁྲི་ལྡེ་གཙུག་བརྟན་སྐུ་ཕྲ་
བའི་དུས་སུ་བོད་ཀྱི་རྒྱལ་སྲིད་བདེ་བར་བསྐྱངས་ཤིང༌། དུས་དེར་བློན་
འབངས་ཁག་གཅིག་གིས་ངོ་ལོག་བརྒྱབ་པར་དྲག་གནོན་བྱས་ཏེ་རྒྱལ་ཁབ་
བདེ་འཇགས་དང་མི་རིགས་འཕེལ་རྒྱས་ཡོང་བའི་ཕྱོགས་སུ་ནུས་པ་ཆེན་པོ་
བཏོན་ཏེ་རང་གི་ཚ་བོའི་ལས་དོན་ཐད་བྱས་རྗེས་མི་དམན་པ་བཞག་པ་ལོ་
རྒྱུས་དེབ་ཐེར་སོགས་སུ་བཀོད་འདུག གཞན་ཧོར་གཙང་འཇིགས་མེད་
- 183 -



ཟ་མ་མོའི་སྐྱིད་སྡུག་གངས་མ་ཆར།
ལགས་ཀྱི《དྲང་བདེན་གྱིས་བསླུས་པའི་སློང་མོ་པ»ཞེས་པའི་དེབ་ནང༌།
དགེ་ཆོས་ཆུང་དུས་ནས་རིག་པ་བཀྲ་བས་ཡུམ་གྱིས་ཁྱེད་ཁྱིམ་དུ་བསྡད་ན་
དོན་ཆུང་བས་དྷི ཚ་དགོན་དུ་སོང་ལ་སློབ་གཉེར་གྱིས་ཞེས་དྲེའུ་ཞིག་ལ་
ཁལ་དང་མཉམ་དུ་སྤྱད་ནས་དགོན་པར་བརྫངས་ཚུལ་བཤད་རྒྱུ་ཡོད་ལ།
དགེ་ཆོས་རང་གིས་བྲིས་པའི་དབྱིན་ཡིག་གི་རྩོམ་ཞིག་ཏུའང་ཨ་མས་གཡང་
ལག་གིས་བཟོས་པའི་བལ་གྱི་སྤོ་ལོ་རྩེས་པ་དྲན་ཚུལ་སོགས་ཡུམ་གྱི་སྐོར་
མང་ཞིག་བཤད་ཡོད་པ་བཅས་ཡབ་ལས་ཡུམ་ལ་མཛད་རྗེས་ཆེ་སེ་བ་མེད་
དམ་སྙམ་མོ་ཞེས་བརྗོད་འདུག མ་ཟད། དགེ་ཆོས་དང་མི་ལ་རས་པ་
སོགས་ལོ་ན་ཆུང་དུས་ནས་ ཕ་འདས་རྗེས་ ཨ་མས་སྙོར་སྐྱོང་འོག་འཚར་
ལོངས་བྱུང་བ་རེད། གཞན་ད་དུང་ཨ་རིའི་སྲིད་འཛིན་བརྒྱུད་ཙམ་ཨ་
མའི་གསོ་སྐྱོང་འོག་འཚར་ལོངས་བྱུང་བ་དུས་དེབ་སོགས་སུ་བཤད་འདུག
དེའི་ཕྱིར་བུ་ཕྲུག་ལ་ཨ་མའམ་བུད་མེད་རྣམས་ཀྱི་ཤུགས་རྐྱེན་ཐེབས་ཚད་
དེ་སྐྱེས་པའམ་ཨ་ཕ་ལས་ཁྱབ་ཆེ་བས་བུད་མེད་རྣམས་ཀྱི་འབྱུང་སྤུས་ཇེ་
མཐོར་གཏོང་རྒྱུ་དེ་མཐར་གཏུགས་ན་མི་རིགས་ཤིག་གི་དར་རྒུད་ལ་འབྲེལ་
བ་དམ་པོ་ཡོད་པ་སྨོས་མེད་རེད་སྙམ།
2006. 09. 26ཉིན་གྲུབ།
- 184 -



ཨ་རིའི་མཐོང་ཐོས་ཐན་ཐུན།
ཨ་རིའི་མཐོང་ཐོས་ཐན་ཐུན།
ལ་རྩེ་དཔེ་མཛོད་ཁང་དང་ཀོ་ལུམ་སྦི་ཡ་སློབ་ཆེན་གཉིས་ཀྱི་གདན་
ཞུས་ལྟར་བདགzoosལོའི་སྤྱི་ཟླ3པའི་ཚེས ཉིན་ཟི་ལིང་ནས་རྡོག་ཐོན་བྱས་
པ་ཡིན། ཨ་རི་ལ་སོང་བ་ཐེངས་དང་པོ་ཡིན་ཞིང་། དབྱིན་ཇིའི་སྐད་
ཡིག་གང་ཡང་མི་ཤེས་པས་ས་དེ་གའི་རིག་གནས་དང་གོམས་སྲོལ་སོགས་
རྒྱུས་ལོན་བྱེད་རྒྱུ་ཧ་ཅང་ཁག་པོ་ཡིན་ནའང་དེ་རུ་རང་རིགས་སྤུན་ཟླ་མང་
པོ་ཡོད་པས་ཁོ་ཚོ་དང་ཁ་བརྡ་འབྲེལ་འདྲིས་བྱས་པ་སོགས་ལས་བྱུང་བའི་
མཐོང་ཐོས་ཐན་ཐུན་རེ་བྲིས་པ་གཤམ་གསལ་ལྟར།
ཨ་རི་རྒྱལ་ཁབ་ན་བོད་ཀྱི་ཟ་ཁང་ཁ་ཤས་འདུག་ཟེར་བ་ཐོས་རྗེས།
ཅུང་ཡག་ཤོས་ཡིན་པའི་ཧི་མ་ལ་ཡ་ཟ་ཁང་དེར་ཐེངས་ཤིག་སོང་བ་ཡིན།
ཟ་ ཁང་དེ་ནེའུ་ ཡོག་ གི་ འདུ་འཛི་ཆེ་ བའི་ ས་ ཆ་རུ་ ཆགས་ མེད་ནའང་།
དེའི་རྒྱ་ཁྱོན་རན་པོ་དང་། རྒྱུན་བཟོ་མཛེས་པོ་ཡིན་ཐོག་རང་རེའི་ཁ་
ལག་བཟོས་པའང་བྲོ་བ་ཞིམ་པོ་ཡིན་ཟེར། ཟླ་གཅིག་ལྷག་རིང་རིག་
གནས་ གཉིས་ ཀྱི་ འགལ་ ཟླའི་ ཁྲོད་ སུན་ སྣང་ གིས་ གཙེས་ པའི་ བདག
རང་རིགས་ཀྱི་ཁ་ལག་ཟ་ས་དང་ནང་མི་མཉམ་འཛོམས་བྱུང་སའི་ཁོར་
ཡུག་དེར་འབྱོར་སྐབས་བློ་དགའ་བས་མྱོས་སོང་། ངའི་གྲོགས་མོ་ངེད་
– 185 -



ཟ་མ་མོའི་སྐྱིད་སྡུག་གངས་མ་ཆར། །
གཉིས་ཅོག་ཙེ་གྲུ་བཞི་ནར་མོའི་གམ་དུ་བསྡད་རྗེས། ཞབས་ཞུ་པས་ལམ་
སེང་ཇ་དེམ་གང་འཁྱེར་ཡོང་ནས་ཇ་མངར་མོ་དགོས་སམ། ཇ་སྲུབ་མ་
དགོས་ཟེར་ནས་འདྲི་ཞོར་ཞལ་ཟས་རེའུ་མིག་ངེད་གཉིས་ལ་སྤྲད། ངས་
ཞལ་ཟས་རེའུ་མིག་ལག་ཏུ་བླངས་ནས་བལྟས་ཙ་ན། ཚང་མ་དབྱིན་ཡིག་
གིས་བྲིས་འདུག་པས་ཁྱོན་ནས་ཧ་གོ་མ་སོང་། དེ་བས་ཞབས་ཞུ་པ་བུ་
ཞིག་ཡོད་པ་དེར་ང་རང་བོད་གཞིས་ནས་ཡོང་བ་ཡིན། དབྱིན་ཡིག་མི་
ཤེས་ པས་ བོད་ཡིག་གི་ཞལ་ཟས་རེའུ་མིག་ ཅིག་ སྟེར་བར་ཞུ་བྱས་པ་ན།
མི་འདུག་ཟེར། དེ་ལ་ངས་ཀུན་སློང་ཡག་པོ་བཅངས་ཏེ་ཁྱེད་ཀྱིས་སྦྱིན་
བདག་ ལ་ ལབ་ རོགས། ཟ་ ཁང་ ལ་ བོད་ མིང་ བཏགས་ འདུག་ ཅིང༌།
ཟས་རིགས་ཀྱང་ཕལ་ཆེར་བོད་ཟས་རང་རེད། བོད་པས་བོད་ཟས་ལ་
བརྟེན་ནས་དངུལ་བཙལ་ཆོག་པ་སྨོས་མ་དགོས། ཡིན་ནའང་། བོད་
རང་གི་སྐད་ཡིག་གི་ཞལ་ཟས་རེའུ་མིག་ཅིག་བཟོས་ན་དེ་འདྲའི་མ་རྩ་ཆེན་
པོ་གཏོང་ཨེ་དགོས་སམ། གལ་ཏེ་གཞིས་བྱེས་བོད་པ་ཀུན་གྱིས་གང་ནུས་
སྒོས་ བོད་ ཡིག་ བེད་ སྤྱོད་ དང་ ཁྱབ་བརྡལ་ གཏོང་ བར་ དོ་ སྣང་ བྱས་ ཚེ།
ཕྱོགས་གཅིག་ནས་རང་གི་སྐད་ཡིག་ལ་བརྩི་འཇོག་བྱས་པ་དང་། ཕྱོགས་
གཞན་ཞིག་ནས་བོད་ཡིག་མི་ཉམས་པ་བཅས་འཕྲལ་ཕུགས་གཉིས་ཕན་གྱི་
དགེ་མཚན་ཡང་ལྡན་ངེས་རེད་ཟེར་ནས་བཤད་སྐབས། ཞབས་ཞུ་པ་བུ་
དེས་ལན་དུ། ས་འདི་ནས་ཚང་མས་དབྱིན་ཡིག་ཤེས་གི་རེད། དེ་བས་
བོད་ཡིག་འབྲི་དགོས་དོན་མི་འདུག བོད་ཡིག་འབྲི་དགོས་ཚེ་ཞལ་ཟས་
– 186 -



ཨ་རིའི་མཐོང་ཐོས་ཐན་ཐུན།
རེའུ་མིག་ཧ་ཅང་མཐུག་པོ་ཞིག་བཟོ་དགོས་རྒྱུ་རེད་ཟེར་ནས་ཟུར་ཟ་འདྲ་
བ་ཞིག་བྱས། སྐབས་དེར། ངའི་གྲོགས་མོས། འདི་ནི་ཐེངས་གསུམ་
པ་ཡིན། ངས་སྔོན་མའང་ཐེངས་གཉིས་ལ་བོད་ཡིག་གི་ཞལ་ཟས་རེའུ་
མིག་འབྲི་རོགས་ཟེར་ནས་ཞུས་པ་ཡིན། ཁོ་ཚོས་ད་ལྟ་ད་དུང་སྣང་མེད་
དུ་བསྐྱུར་བཞག་འདུག་ཟེར། ཁོ་མོ་ནི་དབུས་འཕན་པོ་ནས་ཐོན་པའི་
ཞིང་པའི་བུད་མེད་ཕལ་པ་ཞིག་རེད། འདི་བཞིན་རང་ནུས་གང་ལྕོགས་
ཀྱིས་མི་རིགས་འདིའི་ལས་དབང་དང་ཡ་ང་བའི་སྣང་ཚུལ་ལ་སེམས་ཁྲལ་
ཆེན་པོ་བྱེད་ཀྱིན་པ་མཐོང་སྐབས་ང་རང་ངོ་གནོང་དགོས་བྱུང་སོང་།
ཨ་མེ་རི་ཁར་བོད་ཀྱི་སྐྱེས་པ་ཞིག་རྒྱལ་ཁབ་དེའི་བུད་མེད་ཅིག་དང་
གཉེན་བསྒྲིགས་ནས་བྱིས་པ་ཞིག་སྐྱེས་རྗེས། ཁོ་ཚོ་ཕན་ཚུན་མ་འཆམ་མ་
འགྲིག་པར་ནང་ཚང་ཁ་ཁ་ལ་གྱེས་དགོས་བྱུང་ཚེ། ང་ཚོའི་ཕ་ཡུལ་གྱི་
སྲོལ་དང་གཏན་ནས་མི་འདྲ་བར། ཁྱོ་ག་དེས་རང་གི་བྱིས་པ་ལོ་བཅོ་
བརྒྱད་ལ་སླེབས་པའི་བར་དུ་འཚོ་བའི་མཐུན་རྐྱེན་དང་སློབ་ཡོན་སོགས་
དངུལ་མང་པོ་དུས་བཀག་ལྟར་སྤྲོད་དགོས་པར་མ་ཟད། དུས་འགྱངས་
ཅུང་ཙམ་དང་ཡང་ན་ཕ་རོལ་པོར་ཕོག་ཐུག་ཏོག་ཙམ་བཏང་ན། ཁོ་མོ་
ཚོས་ལམ་སེང་ཁྲིམས་ལ་གཏུག་ངེས་རེད་ཟེར། རྒྱུན་དུ་རྣམ་འགྱུར་ཡག་
པ་དང་བཟང་པོ་མ་བྱས་པར། ཁྲིམས་ཁང་དུ་གཏུགས་རྗེས། རང་
– 187 -



ཟ་མ་མོའི་སྐྱིད་སྡུག་གངས་མ་ཆར།
-
-
-
-
-
-
-
ཉིད་ཀྱིས་ཀྱང་དངུལ་མང་པོ་བཏང་ནས་ཁྲིམས་རྩོད་པ་ཞིག་གླ་དགོས་ཚོད་
རེད། ཕམ་ཁ་མྱོང་མཁན་གྱི་ལོ་རྒྱུས་གསལ་ཐོ་དྲ་ཚིགས་སྟེང་འགོད་ངེས་
ལ། ཁྲིམས་ ཕམ་བྱུང་ཙ་ན་མི་གཞན་རྣམས་ཀྱིས་ལྟ་ཚུལ་མི་ལེགས་པ་
བཟུང་སྟེ་ལས་ཀ་ཡང་བཙལ་དཀའ་ཚོད་རེད། དེ་བས་བཟའ་ཐོར་བྱུང་
བའི་བོད་ཀྱི་སྐྱེས་པ་ཁ་ཤས་ཤིག་གིས་ཨ་རི་དག་པའི་ཞིང་ཁམས་སུ་འཁོར་
བའི་སྡུག་བསྔལ“ལྷག་མ”ཞིག་མྱོང་གིན་ཡོད་པ་རེད་ཟེར།
དྷ་རམ་ས་ལ་ན་ཨ་མདོའི་བག་མ་སླེབས་སོང་ཟེར་བའི་བཤད་ཚུལ་
ཞིག་ཡོད་ཟེར། ཁྱོད་ཚོ་ལ་ཤས་ཀྱིས་གཏམ་དེ་གོ་ཡོད་ལས་ཆེ། ཡིན་
ཀྱང་ངས་ད་ཐེངས་ཐོག་དང་པོར་ཐོས་པ་ཡིན། དེ་ལ་འདི་སྐད་ཟེར།
དྷ་ས་རུ་ཕྱི་རྒྱལ་གྱི་རྒན་མོ་ཡུལ་སྐོར་པ་ཁ་ཤས་སླེབས་ཏེ་དམངས་སྲོལ་དང་
རིག་གནས་ལ་ལྟ་ཞིབ་ཡག་པོ་བྱས་རྗེས། འགྲོ་ཁར་ཨ་མདོའི་གསར་བུ་
མག་པ་རེ་ཁྲིད་དེ་མདའ་གཅིག་གིས་ཤ་བོ་ཉིས་སོད་ཀྱི་དཔེ་ལྟར་དགའ་བ་
འབུམ་གྱིས་མྱོས་ནས་ངང་པ་ཆ་ལྟར་བུད་འགྲོ་ཟེར། མཇུག་འབྲས་ལ་
བསམ་བློ་གང་ཡང་མ་བཏང་བའི་རྒན་མོ་ལ་ལས་རང་གི་ལོ་ཆུང་དགའ་
རོགས་ལ་ཨ་རི་ནས་གཏན་སྡོད་བྱེད་པའི་མཐུན་རྐྱེན་གང་ལེགས་བསྒྲུབས་
རྗེས། ལོ་གཅིག་གཉིས་མ་སོང་བར་ལ་རང་ཉིད་གཡུགས་ཏེ་སོང་བ་ན།
ཡིད་འགྱོད་པས་ཁེངས་ཏེ་རྒྱུ་མཚན་འཚོལ་བཞིན་འདང་ཕོག་གི་མེད་པ་
188 -



ཨ་རིའི་མཐོང་ཐོས་ཐན་ཐུན།
རེད་ཟེར། ཡང་ཁོག་རྒྱ་ཆེ་ལ་བློ་རྒྱ་ཡངས་པའི་རྒན་མོ་ལ་ལས་ད་འདྲ་
མཉམ་བྱུང་སོང་སྙམ་པས་དགའ་རོགས་ལ་ལེ་བདའ་མང་པོ་བྱེད་གི་མེད་
ཚོད་རེད།
ལས་ཅན་གྱི་ལོ་ཆུང་དགའ་རོགས་དག་གོ་སྐབས་ཡག་པོ་རག་ནས་ཨ་
རི་རྒྱལ་ཁབ་ཏུ་བཅའ་སྡོད་ཐུབ་པ་བྱུང་ལ། ཡང་ལས་ངན་གྱི་ལོ་ཆུང་
གསར་བུ་སྐོར་ཞིག་གིས་ཨ་རིའི་རྒན་མོ་དྷ་ས་རུ་ཡོང་བར་རེ་སྒུག་ངང་མི་ཚེ་
སྡུག་ཟད་རང་དུ་ཨེ་འགྲོ་འདོད་ན་ཡིད་རེ་སྐྱོ།
བཤད་ཚུལ་ཡིན་ན། ཨ་རིའི་བོད་པ་ཚོས་གསར་འབྱོར་རང་མི་
རྣམས་ལ་མགོ་མ་ཚོས་པའི་མི་ཟེར་བ་རེད། ངས་བལྟས་ན་དེར་གནས་
ལུགས་མེད་ པ་ཞིག་གཏན་ནས་མ་རེད། ང་ཨ་རི་ལ་འབྱོར་ནས་བོད་
ཁྱིམ་ཁ་ཤས་ཤིག་ལ་སོང་བ་ཡིན། ཁྱོ་ག་རྣམས་དངོས་གནས་མི་ཚེགས་
ཡང་དང་མི་ལས་ཀ་ཅན་དག་དག་རེད། སོ་ སོའི་ཆུང་མས་ཟས་གཡོ་
བསྐོལ་གྲུབ་སྟེ་ ཁ་ལག་ཟོས་རྗེས། ཁོ་ཚོའི་ཁྱོ་ག་རྣམས་ཀྱིས་མ་བསྐུལ་
དང་ལེན་གྱིས་དཀར་ཡོལ་སླ་ང་སོགས་གཙང་འཁྲུད་བྱས་ཏེ་ཐབ་ཚང་གྲལ་
དག་བཟོ་བར་མ་ཟད། ཁོ་ཚོ་ཚང་མ་ གནས་ལུགས་བརྩི་མཁན་དག་
ཏུའང་གྱུར་འདུག་པར་སྣང་། ངས་ཁྱོ་ག་ཚོ་ཇི་ལྟར་དེ་བཞིན་དུ་གྱུར་པ་
དྲིས་པ་ན། ཁོ་ཚོའི་ཆུང་མ་ཚོས། ཁྱོ་ག་ཚོ་འགན་འཁྲི་ཡོད་པ་དང་
- 189 —-



ཟ་མ་མོའི་སྐྱིད་སྡུག་གངས་མ་ཆར།
ཁྱིམ་ལས་ཙག་ཙིག་ཐད་ཕན་ཚུན་འདྲ་མཉམ་ཡོང་ཆེད་ཁོ་མོ་ཚོས་ཀྱང་
འབད་བརྩོན་གང་མང་བྱས་མྱོང༌། ལ་ཤས་ཀྱིས་ད་དུང་ཕན་ཚུན་བར་
ཚིག་གན་འཇོག་པ་ནས་འགོ་བརྩམས་པ་ཡིན་ཟེར། དཔེར་ན། དེ་
རིང་ཁྱོ་གས་ཁ་ལག་བཟོས་ན། ཆུང་མས་དཀར་ཟངས་བཀྲུ་བ། བྱིས་
པ་བུ་བཅོལ་ཁང་ལའང་ཁྱོ་ཤུག་རེས་མོས་ཀྱིས་སྐྱེལ་བསུ་བྱེད་པ་ཡིན་ཟེར།
ཆུང་མའི་ལས་ཀ་བྲེལ་བ་ཆེ་སྐབས་ནང་ཚང་གི་ལས་ཀ་ཁྱོ་གས་བྱེད་པ་ལྟ་བུ།
ཁྱོ་ག་ཚོ་འདི་ལྟ་བུར་གྱུར་པའི་རྒྱུ་རྐྱེན་གཙོ་བོ་ཁོར་ཡུག་ལ་རག་ལས་ཡོད་པ་
རེད་ཟེར། གང་ལྟར་ཀྱང་ཁོ་ཚོའི་ཁྱོ་ག་ཚོར་ཁྱོ་གའི་འགན་འཁྲི་ཡོད་
པར་མ་ཟད། བྱིས་པར་བྱམས་ཤིང་ཆུང་མར་བརྩེ་བ་ཤ་སྟག་ཏུའང་གྱུར་
འདུག །
ངས་ཀུ་རེའི་ཚུལ་གྱིས། འུ་ཅག་གི་ཁྱོ་ག་རྣམས་མགོ་ཚོས་པ་ཞིག་
ཆགས་དགོས་ན། ཨ་རི་ནས་ལོ་ཁ་ཤས་ལ་སྦྱོང་བརྡར་བྱེད་དགོས་རྒྱུ་
རེད། དེ་འདྲ་ཡིན་ན་མ་རྩ་ཆེ་སོང་བ་མ་ཡིན་ནམ་ཞེས་པར་ཁོ་ཚོ་ཚང་མ་
དགོད་ཁ་ཤོར་སོང་།
ཨ་རི་ན་ཡོད་པའི་རང་རིགས་ཀྱི་བུད་མེད་ཁ་ཤས་ཤིག་ཕྱི་གླིང་པ་
དང་གཉེན་བསྒྲིགས་འདུག་པ་མཐོང་། ངས་བུད་མེད་དེ་འདྲ་གཅིག་ལ་
རྒྱུ་མཚན་དྲིས་པ་ན། མོས་བཤད་རྒྱུར། སྔོན་ཆད་བོད་ན་ཡོད་དུས་
– 190 -



ཨ་རིའི་མཐོང་ཐོས་ཐན་ཐུན།
རང་ཉིད་དགའ་བའི་སྐྱེས་པ་ཞིག་དང་གཉེན་བསྒྲིགས་ནས་བྱིས་པའང་
སྐྱེས། ཁྱོ་ཤུག་ཟུང་གིས་ལོ་གཅིག་གཉིས་ཅན་གྱི་བྱིས་པ་རུམ་ལ་བཟུང་
ནས་ཕ་ཡུལ་དང་ཕ་མ་རྒྱབ་ལ་བསྐྱུར་ཏེ་མི་ཡུལ་ལུང་པ་འགྲིམས་པ་ཡིན།
ལུང་པ་གཞན་ལ་འབྱོར་རྗེས་ཡོད་ཚད་ཡང་བསྐྱར་མགོ་རྩོམ་དགོས་པས།
དཀའ་སྡུག་དང་ཕམ་ཁ་གང་མང་ཁྲོད་དང་ཐོག་གི་རྨི་ལམ་ལའང་ཆག་
གྲུམ་ཤོར་སོང་། རྐྱེན་དེ་དག་གི་དབང་གིས་ཁྱོ་གའི་སེམས་པ་རྦད་དེ་
སྐྱིད་མ་སོང་ལ། ནང་སེམས་ཀྱི་སྡུག་བསྔལ་ དབོ་ ས་ཏག་ཏག་ཆུང་མ་
རང་ཡིན་པས་ ཤ་ལྤགས་ཀྱི་མནར་གཅོད་ལས་ཐར་ཆེད་ཁྱོ་ག་དང་ཁ་མི་
འབྲལ་ཐབས་མེད་བྱུང་སོང་ཟེར། བུད་མེད་གཞན་ཁ་ཤས་ཤིག་ཕྱི་གླིང་
པར་གཉེན་བསྒྲིགས་པའི་རྐྱེན་ གཙོ་བོའང་དེ་རེད་ཟེར། བཤད་ཚུལ་
ཡིན་ན་གནས་ཚུལ་དེ་རིགས་ ཨ་ མདོ་ པའི་ནང་དུ་བྱུང་བ་ཅུང་མང་པོ་
འདུག་ཟེར། དེ་བས་ཕ་ཡུལ་ལ་ལོག་རྗེས་གྲོགས་པོ་ཚོ་དང་མཉམ་དུ་དེ་
ཕྱོགས་ཀྱི་གཏམ་གླེང་བྱེད་སྐབས། གྲོགས་པོ་ཞིག་གིས་དེ་ནི་ཨ་མདོའི་
བུད་མེད་རྣམས་ལན་པ་རེད། ཁོ་མོ་ཚོ་མ་གཞི་ནས་བསམ་པ་བརྟན་པོ་
མིན་ཚོད་རེད་ཟེར། ངས་ལན་དུ་ཁྱོད་ཚོ“གྲུ་དཔོན”རྣམས་ཀྱིས་གྲུ་ལ་ཁ་
ལོ་ཡག་པོ་མ་བྱས་ན། གྲུ་སྟེང་གི་འགྲུལ་པའི་སེམས་པ་བརྟན་པོ་ཡོང་རྒྱུ་
ཁག་པོ་རེད་ཟེར་བ་ན། དེར་འཁོད་ཀྱི་མ་སྲུ་ཞིག་གིས་དཔེ་འཇོག་དེ་
འབྱོར་མོ་འདུག་ཟེར།
- 191 -



ཟ་མ་མོའི་སྐྱིད་སྡུག་གངས་མ་ཆར།
ཁོ་རང་ལོ་བཅུ་དྲུག་གི་སྟེང་དུ་དྷ་ས་ལ་འབྱོར་བ་རེད། དེ་རུ་ལོ་
དྲུག་ལྷག་ལ་བསྡད་རྗེས་ཨ་རི་ལ་ཡོང་ཐུབ་པ་བྱུང་སོང་། དེ་སྔོན་ཁོ་རང་
གྲྭ་པ་དཀྱུས་མ་ཞིག་ཡིན་དུས་གྲྭ་པ་གཞན་དང་མཉམ་དུ་སིང་ག་ཕོར་དང་
ཐའེ་ཝན། ཁ་ན་ཏ་སོགས་རྒྱལ་ཁབ་ཀྱི་ཁྱིམ་ཚང་དུ་སོང་ནས་བཅའ་བ་
རིམ་གྲོ་བསྒྲུབས་མྱོང་བ་རེད། ཁོས་བཤད་རྒྱུར། དུས་རྒྱུན་བཅའ་བ་
རིམ་གྲོ་འདོན་སྐབས་ རང་སེམས་འདོན་པའི་ནང་འཁོར་མི་ཐུབ་པར་་་་
སེམས་སུ་ཉིན་གུང་གི་ཁ་ལག་གང་འདྲ་སྤྲོད་རྒྱུ་ཡིན་ནམ། དགོང་ཁའི་
འབུལ་བ་ག་ཚོད་འབུལ་རྒྱུ་ཡིན་ནམ་སྙམ་པའི་སེམས་བྱུང་ངན་པ་སྐྱེས་ཏེ་
གཞན་ལ་ཕན་ཐོགས་པ་ལྟ་ཞོག རང་སེམས་ཀྱང་ཡེ་ནས་འདུལ་ཐབས་
བྲལ། ད་དུང་ཁོ་དང་མཉམ་དུ་སོང་བའི་གྲྭ་པ་ཁ་ཤས་ཀྱིས་དགོང་མོར་
གྲྭ་ཆས་ཕུད་དེ་གྲོང་ཆས་གྱོན་ནས་བུད་མེད་བཙལ་དུ་འགྲོ་བའང་ཡོད་པ་
རེད། ང་རང་གིས་དེ་འདྲའི་ཉེས་པ་བསགས་མེད་ནའང་། སྐྱ་མིན་
སེར་མིན་གྱིས་གཞན་ལ་མགོ་གཡོག་མགོ་སྐོར་གཏོང་བའི་འཚོ་བ་དེར་རང༌
སེམས་ཀྱིས་མ་བཟོད་པས་སྐྱ་སར་བབས་པ་ཡིན། ཁོ་ཚོ་ནང་བཞིན་གྱི་
གྲྭ་པ་ངས་ཀྱང་བྱེད་ཐུབ་མོད། དེ་འདྲ་བྱས་ན་ལས་རྒྱུ་འབྲས་ལའང་མི་
མཐུན་སྙམ། ལོ་དྲུག་ལྷག་གི་སྔོན་ནས་ང་རང་གི་རྔུལ་ཆུ་ལ་བརྟེན་ཏེ་
འཚོ་བ་རོལ་འགོ་བརྩམས་པ་ཡིན་ལ། ད་ལྟ་ལག་འབབ་ཀྱང་རན་པོ་
- 192 -



ཨ་རིའི་མཐོང་ཐོས་ཐན་ཐུན།
ཡོད་པས། ངས་ཆ་རྐྱེན་ཧ་ཅང་ཞན་པའི་དྷ་སའི་གྲྭ་པ་གཉིས་དང་ཇོ་མོ་
གཉིས་ལ་ཟླ་རེར་འཚོ་བའི་ཁ་སྣོན་གྱི་དངུལ་ཉུང་ཙམ་རེ་སྐུར་གྱིན་ཡོད།
དེ་ཡང་ཕྱོགས་གཅིག་ནས་རང་ཉིད་སྐྱ་ས་ལ་བབས་པར་ལྟུང་བཤགས་བྱེད་
པ་ཡིན་ཟེར།
ཉིན་དེར་གྲོགས་མོ་ཞིག་དང་མཉམ་དུ་མི་ཞིག་ལ་སྒུག་སྡོད་སྐབས།
མདུན་ཕྱོགས་སུ་ཕྱི་གླིང་པའི་སྐྱེས་པ་དར་མ་ཞིག་གིས་ལག་གཡས་པར་ཁྱི་
ཞིག་ཁྲིད་པ་དང་ལག་གཡོན་པར་ཤོག (འགྱིག་ཤོག) ཁུག་ཆུང་ཆུང་ཞིག་
བཟུང་ཡོད། དེའི་ནང་དུ་ཁྱི་སྐྱག་རེ་གཉིས་བཏུས་འདུག་པ་མཐོང་དུས།
ངས་དེ་འདྲ་དཔེ་སྲིད་རྒྱུ་མ་རེད་སྙམ་ནས་གྲོགས་མོར་འདྲི་མ་ཕོད། ཁྱི་
དེ་ཏག་ཏག་ངེད་གཉིས་ཀྱི་སྔོན་དུ་སླེབས་པ་ན། ལམ་འགྲམ་གྱི་མེ་ཏོག་
ནང་ལ་ཁྱི་སྐྱག་ཅིག་བཏང་སོང་། མི་དེས་ལམ་སེང་ཁྱི་སྐྱག་དེ་ཁུག་མའི་
ནང་དུ་བླུགས། ད་ནི་ཁུག་མའི་ནང་གི་དེ་ཁྱི་སྐྱག་ཡིན་པར་ཐག་ཆོད་
སོང་། ཡིན་ནའང་ཁྱི་སྐྱག་འཐུ་བའི་རྒྱུ་མཚན་ཧ་མ་གོ ཁོས་ཁྱི་སྐྱག་
བཏུས་ནས་ག་རེ་བྱེད་གི་ཡོད་པ་རེད་ཅེས་དྲིས་པ་ན། གྲོགས་མོས་དེར་
དགོས་མཁོ་གང་ཡང་ཡོད་པ་མ་རེད། འདི་ལྟར་བྱེད་རྒྱུ་དེ་ ས་འདིའི་
གོམས་སྲོལ་ཞིག་ཏུ་ཆགས་ཡོད་པ་རེད་ཟེར། སྐབས་དེར། ངེད་་་་
གཉིས་ལས་ལྟ་རྟོག་བྱེད་མཁན་གྱི་མི་གཞན་སུ་ཡང་མི་འདུག །
- 193 -



ཟ་མ་མོའི་སྐྱིད་སྡུག་གངས་མ་ཆར།
ཨ་རིའི་བོད་ཁྱིམ་ཁ་ཤས་སུ་སོང་བ་ན། ངའི་སྣང་ངོར་ང་ཚོ་དང་
ཧ་ཅང་མི་འདྲ་བའི་ཚོར་པ་ཞིག་བྱིན་པ་ནི་ཁོ་ཚོའི་ཐབ་ཚང་ཆེ་ཞིང་རྒྱས་
སྤྲོས་ཡིན་པ་དང་། དྲོད་སྐྱིད་ལྡན་པར་བཟོས་ཡོད་པ་དེ་རེད། ངས་
གྲོགས་པོ་ཞིག་ལ་རྒྱུ་མཚན་དྲིས་པ་ན། ཁོ་པས་བཤད་རྒྱུར། སྔོན་ཆད་
ཡིན་ན་ཨ་རི་ནས་ཀྱང་ཐབ་ཚང་ཧ་ཅང་གུ་དོག་ལ། ཕལ་ཆེར་བུད་མེད་
གཅིག་རང་སྡོད་ས་ལྟ་བུ་ཞིག་ཏུ་བཟོས་འདུག རིམ་བཞིན་སྤྱི་ཚོགས་
འཕེལ་རྒྱས་དང༌། ཁྲིམས་ལུགས་འཐུས་ཚང་། འཚོ་བའི་ཆུ་ཚད་ཇེ་
མཐོར་ཕྱིན་པ་དང་འབྲེལ། ཐབ་ཚང་ཇེ་ཆེ་ཇེ་ལེགས་སུ་གཏོང་བ་ནས་
བརྩམས་ཏེ་ཕོ་མོ་འདྲ་མཉམ་ཡོང་ཐབས་བྱས་པ་རེད། ཐབས་ལམ་དེ་ལ་
ནུས་པའང་ཡག་པོ་ཐོན་ཡོད་ཚོད་རེད་དེ། ད་ལྟ་ཁྱོ་ག་མང་ཤོས་ཀྱིས་
ཁྱིམ་ལས་བྱེད་གི་འདུག་ཅིང་། གནས་ཚུལ་དེ་འཚོ་བའི་གནས་སྟངས་
རྒྱུན་ལྡན་ཅན་དུ་གྱུར་འདུག་པས། གྲོགས་པོ་རྣམས་ཀྱང་ཐབ་ཚང་དུ་
ཡོང་ནས་ཁྱིམ་བདག་དང་མཉམ་དུ་ཁ་ལག་བཟོ་བ་དང་དཀར་ཟངས་བཀྲུ་
བ་སོགས་ཀྱི་སྲོལ་ཡང་ཆགས་འདུག དེའི་ཕྱིར་ཨ་རིའི་ནང་ཚང་དག་
གིས་འགྲུལ་ཁང་ལས་ཐབ་ཚང་ལ་དང་དོད་བྱས་འདུག་པ་རེད། ཁོ་ཚོའི་
ཐབ་ཚང་དུ་མེ་ཏོག་ཚོམ་བུ་དང་། བཏུང་ཇ་སྣ་ཚོགས། ཨ་རག ད་
དུང་ཁོ་ཧྥེ། སིལ་ཏོག དཔེ་ཆ་དང་དུས་དེབ་ལ་སོགས་མང་པོ་འདུག
– 194 -



ཨ་རིའི་མཐོང་ཐོས་ཐན་ཐུན།
-
--
-
བདག་གིས་ཀྱང་ཕྱིར་ཕ་ཡུལ་དུ་ལོག་རྗེས་ཐབ་ཚང་ལ་བཅོས་བསྒྱུར་ཐེངས་
ཤིག་བྱེད་བསམ་པ་ཡིན། འོན་ཀྱང་ང་ཚོའི་ཐབ་ཚང་གི་རྒྱ་ཁྱོན་ཆུང་
དྲགས་པས། དེ་རུ་བུད་ མེད་ གཅིག་ལས་ ཕལ་ཆེར་ རན་པོ་ མི་འདུག
འདི་ལས་ང་ཚོའི་འཚོ་བའི་ཆུ་ཚད་ལྟོས་བཅས་ཀྱིས་ཨ་རི་ལས་ཞན་པ་དང་
བསམ་བློའི་འདུ་ཤེས་ཀྱང་ཁོ་ཚོ་ལས་རྙིང་པ་ཚོར་ཐུབ། འོ་ན་ང་ཚོས་
ཐབ་ཚང་གི་གྲུབ་སྟངས་ཇེ་ལེགས་སུ་གཏོང་བའི་བར་དུ་སྒུག་སྡོད་དགོས་
སམ། ཡང་ན་བསམ་བློའི་བག་ཆགས་རྙིང་པ་འདོར་བ་ནས་མགོ་རྩོམ་
དགོས། དེ་ནི་བསམ་བློ་ངེས་པར་དུ་གཏོང་དགོས་པ་ཞིག་རེད་སྙམ།
གོ་ ཚུལ་ལྟར་ན། ཉེ་ལམ་ ཨ་ རིའི་བུད་མེད་མཉམ་འབྲེལ་ ལྷན་་
ཚོགས་ཀྱིས་ཆུང་མས་ནང་ཚང་དུ་བྱིས་པ་བདག་སྐྱོང་དང་ཁྱིམ་འཁོས་འདུ་
འགོད་བྱེད་པ་དང༌། ཁྱོ་གས་སྒོ་ཕྱི་ནས་ལས་ཀ་བྱས་ཏེ་ཁྱིམ་མིའི་འཚོ་
ཐབས་སྦྱོར་བའི་ལས་ཀ་གཉིས་རིན་ཐང་འདྲ་མཉམ་དང༌། དེ་གཉིས་ལ་
གང་བཟང་གང་ཞན། གང་མཆོག་གང་དམན། གང་གཙོ་གང་ཕལ་
དབྱེ་མི་ཆོག་པར་ཁྲིམས་སུ་གཏན་ཁེལ་བྱེད་ཀྱིན་ཡོད་པ་རེད་ཟེར། །
ཨ་རི་རྒྱལ་ཁབ་ཏུ་ལྟོས་བཅས་ཀྱིས་ཕོ་མོ་འདྲ་མཉམ་ཡིན་ནའང་།
ད་ལྟ་ད་དུང་བུད་མེད་རྣམས་འཛིན་སྐྱོང་ལས་ཁུངས་སུ་བྱ་བ་བྱེད་མཁན་
བརྒྱ་ཆའི་བཅུ་ལས་ཟིན་མེད་ཟེར། གནས་ཚུལ་དེར་གསལ་ཆ་ཡོད་པའི་
– 195 -



ཟ་མ་མོའི་སྐྱིད་སྡུག་གངས་མ་ཆར།
གྲོགས་མོ་ཞིག་གིས་བཤད་པ་ལྟར་ན། དེའི་རྒྱུ་མཚན་གཙོ་བོ་བུད་མེད་
ནི་ཨ་མ་ཡིན་པས་ཕྲུ་གུ་སྐྱེས་རྗེས་བྱིས་པའི་སྙོར་སྐྱོང་ཐད་ཆུ་ཚོད་མང་པོ་
འཕྲོ་བརླག་གཏོང་དགོས་པས་ན། གཞུང་དང་སྒེར་གྱི་ལས་ཁུངས་དང་
ཁེ་ལས་ སོགས་ཀྱིས་རང་གི་ཁེ་ཕན་ལ་དམིགས་ནས་བུད་མེད་ལས་སྐྱེས་
པར་ལས་གནས་སྤྲོད་པར་དགའ་པོ་ཡོད་པ་རེད་ཟེར། དེ་བས་བུད་མེད་
མཉམ་འབྲེལ་ལྷན་ཚོགས་ཀྱིས་བྱིས་པ་ཇི་ལྟར་སྐྱེས་ན་ད་གཟོད་བུད་མེད་
ལ་འདྲ་མཉམ་ཡོང་ཐུབ་པ་སོགས་ཀྱི་ཕྱོགས་སུ་བསམ་བློ་དང་གྲོས་ཞིབ་
འདོན་གྱིན་ཡོད་པ་རེད་ཟེར།
ང་རང་མཉམ་འབྲེལ་རྒྱལ་ཚོགས་ཐོག་ཁང་ཆེན་མོར་ལྟ་སྐོར་ལ་འགྲོ་
སྐབས། བུད་མེད་མཉམ་འབྲེལ་ལྷན་ཚོགས་ཀྱི་གྲོས་ ཁང་ནང་དུ་སྤྱི་་་
མཚན་རི་མོ་ཞིག་མཐོང་། ཡིན་ཡང་བདག་གིས་དེ་དོན་ཅི་ཡིན་ཧ་མ་གོ
སྣེ་ཤན་པས་དེ་ནི་ཕོ་མོའི་ལུས་འབྲེལ་མཚོན་པའི་རི་མོ་ཞིག་རེད། རི་མོ་
དེ་རུ་སྤྱི་ཚོགས་འཚོ་བའི་ཁྲོད་ཕན་ཚུན་གཅིག་ལ་གཅིག་བརྟེན་ཞིང་སོ་
སོར་འབྲལ་དུ་མེད་པའི་ཕོ་མོའི་འབྲེལ་བ་དེ་སྟོན་གྱིན་འདུག་པ་རེད་ཟེར།
ཕྱོགས་འདི་ནས་བལྟས་ནའང་ཕོ་མོ་འདྲ་མཉམ་དང་ཁྱིམ་མི་འཆམ་མཐུན་
ཡོང་བར་འཛམ་གླིང་ཐུན་མོང་གིས་གཙིགས་ཆེན་བྱེད་པ་མཐོང་ཐུབ། །
ཉིན་ཞིག་ཨ་མདོའི་གྲོགས་པོ་ཞིག་གིས་མགྲོན་བསུ་བྱས་ཏེ་ང་ཚོ་མི་
196 -



ཨ་རིའི་མཐོང་ཐོས་ཐན་ཐུན།
-
--
-
ཁ་ཤས་མཉམ་དུ་འཁོད་སྐབས། ཚང་མས་ཕ་ཡུལ་གྱི་བུད་མེད་ཚོའི་ལས་
དབང་སྐོར་ཁ་བརྡ་བྱས། སྐྱེས་པ་ཞིག་གིས་ང་ཚོ་བོད་པ་ལ་སྲོལ་རྒྱུན་དེ་
འདྲའི་ཡག་པོ་ཡོད་པས་བུད་མེད་ཀྱི་ཁེ་དབང་རྩོད་དགོས་དོན་ག་ལ་ཡོད།
ཆུང་དུས་ཕ་ཡུལ་དུ་ཕ་དང་བུ་རྣམས་ཚ་ཐབ་སྟེང་བསྡད་རྗེས་ཨ་མས་ཁ་
ལག་བཟོས་ཏེ་འདྲེན་ པའི་ སྣང་ཚུལ་དེ་ ཅི་འདྲའི་སྐྱིད་ པ་ལ་ ཨང་ ཟེར།
དང་ཐོག་ངས་དེ་ནི་ཀུ་རེ་ཡིན་པར་འདོད། རྗེས་ སོར་ ཡང་དེ་དང་་་་
ཕྱོགས་མཚུངས་པའི་གཏམ་ཁ་ཤས་གླེང་བྱུང་བས། ཀུ་རེ་མིན་པ་གཞི་
ནས་ཚོར་ཏེ། ཁྱེད་ཀྱིས་ཨ་མའི་མྱོང་ཚོར་ལ་བསམ་བློ་བཏང་ཨེ་མྱོང་།
ཁྱེད་རང་གོང་དུ་བཞུགས་མཁན་རང་ཡིན་པས་ཞབས་ཏོག་སྒྲུབ་མཁན་གྱི་
ཚོར་པ་ནམ་ཡང་མྱོང་དཀའ་བ་རེད། ཁྱོ་གས་ཆུང་མའི་བདེ་སྡུག་ལ་
བསམ་བློ་མི་གཏོང་བ་དེ་ནི། མི་དཀར་པོས་མི་ནག་པོའི་བདེ་སྡུག་ལ་
བསམ་བློ་མི་གཏོང་བ་དང་། བདག་པོས་གཡོག་པོའི་བདེ་སྡུག་ལ་དོ་
སྣང་མི་བྱེད་པ། སྒེར་གཅོད་པས་མི་དམངས་ཀྱི་བདེ་སྡུག་ལ་ཁ་ཡ་མི་
བྱེད་པ་དང་གཅིག་མཚུངས་མ་ཡིན་ནམ་ཞེས་པ་ན། ཁོ་རང་དོགས་མ་
བདེ་བའི་ཚུལ་གྱིས་ངས་ངོ་མ་ཁྱེད་རང་བུད་མེད་ཚོའི་ཚད་ནས་བསམ་བློ་
བཏང་མ་མྱོང་ཟེར། ངས་ལན་དུ། དེ་ད་ཁྱེད་རང་བཟའ་ཐོར་བྱུང་
དགོས་པའི་རྒྱུ་མཚན་གཙོ་བོ་ཡིན་ཀྱང་སྲིད་ཅེས་ལབ་པ་ཡིན། དེར་
མཐུད་ནས་དེར་འཁོད་ཀྱི་ གྲོགས་མོ་ཞིག་གིས་དེང༌སྐབས་ཀྱི་བུད་མེད་
གནའ་རབས་ཀྱི་བུད་མེད་དང་མི་འདྲ། ལྟོ་རྒྱབ་སོང་བ་ཙམ་གྱིས་མི་
- 197 -



ཟ་མ་མོའི་སྐྱིད་སྡུག་གངས་མ་ཆར།
ཆོག་པར། ཕོ་ཁྱོ་ག་རྣམས་ལའང་ཕོ་མོ་འདྲ་མཉམ་གྱི་འདུ་ཤེས་འཛིན་
སྟངས་ཆགས་དགོས་པ་རེད་ཟེར། ཡིན་ཡང་བོད་ཀྱི་གནས་ཚུལ་དེ་འདྲ་
མ་རེད་ཟེར་ནས་མོས་དཔེ་ཞིག་བཞག་པ་རེད། མོ་རང་ཨ་རི་ལ་མ་ཡོང་
སྔོན་བོད་ནས་ལས་ཀ་བྱེད་པ་ཡིན་ལ། ཐེངས་ཤིག་ལས་ཀའི་དགོས་
མཁོའི་ཆེད་དུ་ལས་རོགས་སྐྱེས་པ་ཁ་ཤས་དང་མཉམ་དུ་དཔའ་ལུང་ལ་
ཐེངས་ཤིག་སོང་བ་ཡིན། དཔའ་ལུང་གི་ཁྱིམ་ཚང་ཞིག་ཏུ་སླེབས་སྐབས།
ལས་གྲོགས་སྐྱེས་པ་རྣམས་ལ་ཁྱིམ་བདག་གིས་ཚ་ཐབ་སྟེང་འབུད་དགོས་
པའི་བརྡ་བསྟན་པ་དང་། ཁོ་མོར་གོ་ཁ་རུ་འདུག་དགོས་པའི་རྣམ་་་་
འགྱུར་བསྟན། མོ་རང་དེ་མ་ཉིད་དུ་རླུང་ལངས་ཏེ་ཐད་ཀར་ཚ་ཐབ་
སྟེང་བུད་པ་ན། སྡེ་བ་དེའི་ཕོ་མོ་རྣམས་ཧ་ལས་ཧོན་ཐོར་སོང་ཟེར། །
སྤྱིར་དངོས་ཡོད་འཚོ་བའི་ཁྲོད་ཁོ་མོ་ནང་བཞིན་ཚམ་ཚོམ་མེད་པར་
འདྲ་མཉམ་རྩོད་མཁན་ཧ་ཅང་ཉུང་ནའང་། བུད་མེད་ལ་རང་གཤིས་
དང་རྩིས་ ཐང་ཡོད་པ་མ་རེད་ཟེར་ན་ནོར་འཁྲུལ་དུ་འདུག་ སྟེ། རྒྱུ་་་
མཚན་ནི་སྐྱེས་མ་རྣམས་ཀྱང་སྐྱེས་པ་ལྟར་སེམས་ཕུགས་སུ་རང་དབང་ཅན་
ལས་གཞན་དབང་ཅན་ལ་དགའ་བ་མ་རེད། དེའང་མཐར་གཏུགས་ན་
ང་ཚོ་ཚང་མ་མི་ཡིན་པའི་ཕྱིར་རེད་དོ། །
，
1
ཉིན་དེར་བོད་ཀྱི་རིག་གནས་ལ་གསལ་ཆ་ཡོད་པའི་ཕྱི་གླིང་མ་ཞིག་
– 198 -



ཨ་རིའི་མཐོང་ཐོས་ཐན་ཐུན།
དང་ལབ་གླེང་བྱེད་སྐབས། ངས་ཁོ་མོར་ཁྱོད་ཀྱིས་བལྟས་ན་ང་ཚོ་རྗེས་
ལུས་ཐེབས་པའི་རྒྱུ་རྐྱེན་གཙོ་བོ་གང་རེད་ཟེར་ནས་དྲིས་པ་ན། མོས་ང་
ལ། མི་རིགས་ལ་སྔོན་ཐོན་དང་རྗེས་ལུས་ཟེར་རྒྱུ་ཡོད་པ་མ་རེད་ཟེར།
དེ་ལ་ངས་ཕྱི་དངོས་པོ་དང་ནང་བསམ་བློ་གཉིས་ ཀྱི་སྟེང་ནས་ དཔེ་ རེ་
དྲངས་ཏེ་བཤད་པ་ཡིན། ང་ཚོའི་ཕ་ཡུལ་དུ་བུད་མེད་ཕལ་མོ་ཆེའི་ཕྲུ་གུ་
སྨན་ཁང་དུ་སྐྱེ་ཐུབ་གི་མེད། དེ་གཙོ་བོ་ཕྱི་དངོས་པོའི་རྗེས་ལུས་ ཏེ་
དཔལ་འབྱོར་ཆ་རྐྱེན་ཞན་པའི་དབང་གིས་རེད། བུད་མེད་ཁ་ཤས་ཤིག་
གིས་ཕྲུ་གུ་བོང་ཁང(བོང་བུ་འདོགས་སའི་ཁང་པ)དང་ཡང་ན་གྲལ་དཀྱིལ་དུ་
ཐལ་རྡུལ་གཏོར་བའི་སྟེང་དུ་སྐྱེ་བ་རེད། དེ་ལྟར་བྱེད་དོན་ནི་ང་ཚོ་ལྟར་
ན། ཕྲུ་གུ་སྐྱེ་སྐབས་བུད་མེད་ཀྱི་ལུས་ན་གྲིབ་ཟེར་བའི་འཇིགས་སུ་རུང་
བ་ཞིག་ཡོད་པ་དང༌། དེ་ཏག་ཏག་སྐྱེས་པ་རྣམས་ལ་ཕོག་འགྲོ་ཟེར་བ་
རེད། དེ་ནི་ནང་བསམ་བློ་རྗེས་ལུས་ཡིན་པའི་རྟགས་རེད། ང་ལ་བུ་མོ་
ཆེ་བ་སྐྱེས་ནས་བང་ལ་བསྡད་ཡོད་དུས་བདག་གི་ཨ་མས་ཀྱང་ངའི་ཁྱོ་གར་
གྲིབ་ཕོག་དོགས་ནས་ཞེད་པ་རེད། འོ་ན་ཁྱོད་ཀྱིས་ཤོད་དང་འདི་དག་
རྗེས་ལུས་ཀྱི་མཚོན་རྟགས་མིན་ན་གཞན་ཅི་རེད། ཁོ་མོས་ངའི་དྲི་བ་དེ་
ལ་ལན་དྲང་མོར་མི་འདེབས་པར། དོན་དམ་པར་རྗེས་ལུས་ངོ་མ་ང་
རེད། ཁྱོད་ཀྱིས་རང་གི་མི་རིགས་ལ་ཤ་ཚ་བོ་དེ་འདྲ་བྱེད་པ་མཐོང་ན་ང་
རང་ངོ་གནོང་ཡོང་ཟེར། འགྲོ་ཁར་མོས་བོད་ཀྱི་བུད་མེད་ནང་འདི་ལྟར་
བསམ་བློ་གཏོང་ཤེས་མཁན་ཡོད་པ་ང་རང་ཧང་སང་སོང་ཟེར། ཁོ་མོས་
— 199 -



ཟ་མ་མོའི་སྐྱིད་སྡུག་གངས་མ་ཆར།
སྐད་ཆ་དེ་ཚད་གང་ཞིག་ནས་བཤད་པ་མི་ཤེས་ན་ཡང་། གང་ལྟར་ངས་
བལྟས་ན་འུ་ཚོ་རྗེས་ལུས་ཡིན་པ་ཁོ་མོས་ཤུགས་ནས་ཁས་བླངས་སོང་སྙམ།
ང་རང་བོད་མོ་བུ་རྫི་མ་ཞིག་དང་མཉམ་དུ་ཐེངས་གཉིས་ཙམ་ལ་
བྱིས་པའི་རོལ་རྩེད་ཁང་ཞིག་ཏུ་སོང་བ་ཡིན། དེ་རུ་ཡོད་པ་ཚང་མ་སློབ་
ལོ་མ་རན་པའི་ལོ་གཅིག་གཉིས་ཙམ་གྱི་བྱིས་པ་དག་རེད། རོལ་རྩེད་
ཁང་དེ་གཉེར་མཁན་སྲིད་གཞུང་མ་ཡིན་པར་མི་སྒེར་རེད་ཟེར། ནང་དུ་
རི་མོ་འབྲི་ས་དང་རོལ་མོར་ཉན་ས། ཁ་ལག་ཟ་ས། བཏུང་ཇ་འཐུང་
ས། མར་ལ་ཤུད་ས། ཡར་ལ་འཛེགས་ ས། གྱང་ངོར་རྩེ་ཆས་སྣ་
ཚོགས་སྦྱོར་ ས། འགྱིག་ཤོག་གི་བཅོས་མའི་ སིལ་ ཏོག་ སྣ་ཚོགས་དང་།
སྔོ་ཚོད། ད་དུང་ཟ་མ་གཡོ་བསྐོལ་གྱི་ཅ་ལག་ཆེ་ཆུང་མང་པོ་འདུག
བྱིས་པའི་རྩེ་ར་དེའི་ནང་དུ་ཉུང་མཐའ་ཡང་བྱིས་པ་བཅུ་ལྷག་འདུས་
འདུག་ནའང་བྱིས་པ་དེ་རྣམས་ཕན་ཚུན་བར་འཛིང་རེས་དང་རྡུང་རེས་
གཏན་ནས་མི་བྱེད། ང་རང་ཡ་མཚར་ནས། བོད་མོ་བུ་རྫི་མ་དེར་དྲིས་
པ་ན། མོས་ང་ལ་གནས་ལུགས་ལྡན་པའི་སྐད་ཆ་ཞིག་བཤད་བྱུང༌། ཨ་
རིའི་ཕ་མ་མང་ཆེ་ཤོས་ཀྱིས་བྱིས་པར་གཏན་ནས་གཅར་རྡུང་མི་བྱེད་པར་
མ་ཟད། བྱིས་པའི་མཐོང་ལམ་དང་ཐོས་ལམ་དུ་བཟའ་འཁོན་ཡང་བྱེད་
པ་མ་རེད། བྱིས་པས་མི་གཞན་གྱིས་འཁོན་འཛིང་དང་གཅར་རྡུང་བྱེད་
- 200 -



ཨ་རིའི་མཐོང་ཐོས་ཐན་ཐུན།
པ་མཐོང་མྱོང་མེད་པས། ཁོ་ཚོས་ཀྱང་མི་གཞན་ལ་འཁོན་འཛིང་དང་
གཅར་རྡུང་བྱེད་ཤེས་གི་མེད་པ་རེད་ཟེར། དེ་དངོས་གནས་རང་རེད།
དེར་མ་ཟད། བདག་གི་བསམ་པར། བྱིས་པས་དྲི་ཚིག་གང་རུང་འདྲི་
སྐབས་ཕ་མས་རྫུན་གཏམ་མི་ལབ་པའི་ཐོག་སྐབས་དང་སྐབས་སུ་བྱིས་པའི་
དྲི་བར་དྲིས་ལན་དྲང་མོར་བཏབ་ སྟེ། བྱིས་པའི་ཤེས་འདོད་ཀྱི་རེ་བ་
བསྐངས་ནས་སྤྲོ་སྣང་ལ་ཁྱད་གསོད་མ་བྱས་པས་བྱིས་པ་དེ་རྣམས་མི་་་
གཤིས་ཅུང་དྲང་མོ་དང་། གདུག་རྩུབ་ཅུང་ཆུང་བ། གཞན་ལ་རྫུན་མི་
ལབ་པ། ཕན་ཚུན་ལ་གཅར་རྡུང་མི་བྱེད་པ་ སོགས་སུ་ཆགས་ སོང་བ་
ཡིན་རྒྱུ་རེད་འདོད། དེ་ཡང་ཁོ་ཚོའི་རིག་གནས་དང་ཕ་མའི་སློབ་གསོ་
ལ་འབྲེལ་བ་དམ་པོ་ཡོད་པར་གདོན་མི་ཟའོ། ། གཞན། ཨ་རིའི་བྱིས་པ་
དེ་དག་གི་འཚོ་བ་ཧ་ཅང་ཕུན་ཚོགས་ཡིན་པར་མ་ཟད། ཁྱིམ་དུ་བྱིས་
པས་བརྙན་འཕྲིན་སོགས་ལྟ་སྐབས། ཁྱིམ་མིས་འགྲུལ་པ་དང་སྐད་ཅུང་
ཆེན་པོས་ཁ་བརྡ་འདྲ་བྱེད་སྐབས་ཀྱང་བྱིས་པས་ཕ་མར་དེ་ལྟར་བྱེད་མི་
ཆོག་པའི་རྣམ་འགྱུར་སྟོན་པ་རེད། གང་ལྟར་ཀྱང་ཁོ་ཚོའི་བྱིས་པ་རྣམས་
ཁ་ཆེན་དབང་ཆེན་རང་རེད། །
13
གྲོགས་པོ་ཞིག་གིས་ཆེད་དུ་ང་ཁྲིད་ནས་ཁོ་རང་གི་བྱིས་པ་ཡོད་སའི་
སློབ་ཆུང་སློབ་གྲྭ་དེར་ལྟ་སྐོར་ལ་སོང་། བཤད་ཚུལ་ལྟར་ན། ཨ་རིར་
- 201 -



ཟ་མ་མོའི་སྐྱིད་སྡུག་གངས་མ་ཆར།
གྲོང་ཁྱེར་དང་ཅུང་ཐག་རིང་བའི་གནས་དབེན་ས་ན་ཆགས་པའི་སློབ་གྲྭ་
ལེགས་ཤོས་སུ་བརྩི་བ་རེད་ཟེར། སློབ་གྲྭ་དེ་ཡང་ཧ་ཅང་ལྷིང་འཇགས་
ཡིན་པར་མ་ཟད་མཐའ་འཁོར་དུ་སྡོང་པོ་དང་མེ་ཏོག་མང་པོ་འདུག མ་
གཞི་ངེད་གཉིས་ཀྱིས་ཁོའི་བྱིས་པར་སློབ་ཁྲིད་བྱེད་པ་ཞིག་བལྟ་བསམ་པ་
ཡིན་མོད། སྔ་མོ་ནས་དུས་ཆད་བྱས་མེད་པས། སློབ་ཁང་ནང་དུ་ཐད་
ཀར་འགྲོ་དཀའ་བ་རེད། དེ་བས་སློབ་ཁང་གི་བར་ཁྱམས་སུ་ཡུད་ཙམ་
བསྡད་པ་ན། སློབ་མ་མང་པོའི་དཔེ་ཁུག་ཁང་པའི་བར་ཁྱམས་སུ་སྤུངས་
འདུག ངས་དེ་ ཅི་ ཡིན་མ་ཤེས་ པས་ གྲོགས་པོར་དྲིས་པ་ན། ཁོས་
བཤད་རྒྱུར་ ཨ་རིའི་སློབ་ཆུང་སློབ་མ་ཡིན་རུང་ སློབ་ཁྲིད་མང་ཆེ་ཤོས་་་
དམར་ ཁྲིད་ རེད། དེ་ བས་ སློབ་ ཁང་ལ་ངེས་ གཏན་ ཡོད་ པ་ མ་ རེད།
སློབ་ཁང་དག་གློག་ཀླད་དང་རྫས་འགྱུར་ཚོད་ལྟ་བྱེད་ས། རྣོ་སྦྲེང་རྡུང་
ས་དང་། རི་མོ་རྐོ་འབག་ལས་ས་སོགས་སུ་བཟོས་ཡོད་པས། སློབ་མ་
རྣམས་རེས་མོས་ ཀྱིས་ སློབ་ཐུན་རེ་རེ་ ལ་ སློབ་ ཁང་བརྗེ་ དགོས་ པ་རེད།
ཐེངས་ཤིག་ལ་ཁོ་རང་ཁྱིམ་བདག་གི་ཚབ་ཏུ་བྱིས་པའི་ཁྲིམས་ལུགས་སློབ་
ཁྲིད་ལ་ཉན་སྐབས་ཏག་ཏག་ཨ་རིའི）， 1དོན་རྐྱེན་བྱུང་ནས་ ཅུང་་་
འགོར་བའི་དུས་ལ་ཁེལ། དགེ་རྒན་གྱིས་སློབ་མ་རེ་རེར༔ · 11གི་དོན་
རྐྱེན་ལ་དབྱེ་ཞིབ་དང་འབྱུང་རྐྱེན་ལ་ཞིབ་འཇུག་བྱེད་དུ་བཅུག་སྟེ་སློབ་མ་
རྣམས་དངོས་སུ་གྱོད་གཞི་དེའི་ནང་ཞུགས་ནས་རང་གི་བློ་རིག་ལ་བརྟེན་
ཏེ་གནས་ཚུལ་དེའི་འབྱུང་རྐྱེན་དང་དོགས་གཞི་སོགས་ལ་དཔྱད་པ་གཏོང་
— 202 -



ཨ་རིའི་མཐོང་ཐོས་ཐན་ཐུན།
---
-
-
གི་ཡོད་པ་རེད་ཟེར། གྲོགས་པོས་ཨ་རིའི་སློབ་ཁྲིད་བྱེད་སྟངས་འདི་ལ་
བལྟས་ན་མི་རྣམས་རིག་པ་རྣོ་ཞིང་རྣམ་རིག་མི་རྒྱུས་ཐབས་མེད་རེད་ཟེར།
14
ཐོག་དང་པོར་ ཨ་ རི་ ལ་སླེབས་པ་ན་ གྲོགས་པོ་མང་པོ་ཞིག་ གིས་་་
འགྲེམ་སྟོན་ཁང་ལ་བལྟ་དགོས་ཟེར། ང་རང་དེ་ལ་དགའ་སྣང་ཆེན་པོ་
མ་སྐྱེས། རྒྱུ་མཚན་ཕ་ཡུལ་དུ་ཡང་འགྲེམ་སྟོན་ཁང་ཁ་ཤས་སུ་སོང་མྱོང་
བའི་རྐྱེན་ཡིན་ལས་ཆེ། ཝ་ཞིན་ཐོན་ལ་སླེབས་རྗེས་གྲོགས་པོ་དང་གྲོགས་
མོ་ཁ་ཤས་ཀྱིས་ཁྲིད་དེ་འགྲེམ་སྟོན་ཁང་མང་པོར་སོང་བ་ན། སྤྲོ་སྣང་
ལྡབ་འགྱུར་གྱིས་ཇེ་ཆེར་སོང་། རང་བྱུང་འགྲེམ་སྟོན་ཁང་ཞིག་ལ་སླེབས་
པ་ན། དེ་རུ་གསེར་དངུལ་ཟངས་ལྕགས་དང༌། གཡུ་བྱུར་མུ་ཏིག་་
གཡང་ཊི་ལ་སོགས་རིན་པོ་ཆེ་མཐོང་མ་མྱོང་བ་མང་པོ་འདུག དེ་ལས་
ཀྱང་ཧ་ཅང་བལྟ་རི་བ་ནི། རིན་པོ་ཆེ་གསེར་ཡིན་ནའང་། དེ་ལས་
སྣོན་མ་བྱས་སྔོན་གྱི་རང་མདངས་གང་འདྲ་ཡིན་པ་དང་། ཅུང་ལས་
སྣོན་བྱས་རྗེས་དང༌། ཡང་དངོས་སུ་ཐོན་རྫས་སུ་གྲུབ་རྗེས་ཀྱི་མཛེས་
དང་མི་མཛེས་པའི་རྣམ་པ་རེ་རེ་ནས་བསྟན་ཡོད་པར་མ་ཟད། འགྲེམ་
སྟོན་ཁང་དུ། རིན་པོ་ཆེ་ཐོན་ཡུལ་གྱི་ས་རྡོ་ངོ་མས་ གཏེར་རི་གང་དེ་
བསྡུར་ཚད་ལྟར་ཆུང་དུ་བཏང་ནས་འདྲ་དཔེ་གསོན་ཉམས་ལྡན་པ་རེ་
བཟོས་ཡོད་པ་དང༌། བཟོ་པས་གསེར་ཇི་ལྟར་བརྐོ་བའི་ཚུལ་མཚོན་པའི་
— 203 ཡ



ཟ་མ་མོའི་སྐྱིད་སྡུག་གངས་མ་ཆར།
འདྲ་པར་ཡང་སྦྱར་འདུག དེ་མིན། རིན་པོ་ཆེ་རྐོ་བྱེད་ཀྱི་ལག་ཆ་དང་
ཐག་པ། སྐས་ལ་སོགས་བཤམས་ཡོད་པ་རེད། དེས་ང་ཚོར་བསམ་བློ་
གཏོང་ཕྱོགས་གསར་པ་ཞིག་ངང་གིས་སྦྱིན་ཡོང་བར་མ་ཟད། རིན་ཆེན་
གསེར་ཡིན་ཡང་ལས་སྣོན་མ་བྱས་སྔོན་ལ་ཧ་ཅང་སྤྱིར་བཏང་དང་ཕལ་པ་
ཡིན་པ་བསྟན་ཡོད། འགྲེམ་སྟོན་ཁང་དེའི་ནང་དུ་སློབ་ཕྲུག་མང་པོས་
དགེ་རྒན་ལ་དྲི་བ་མང་པོ་འདོན་པ་མཐོང་དུས། བདག་གི་བསམ་པར་
དགེ་རྒན་གྱིས་རང་གིས་མི་ཤེས་བཞིན་སློབ་མར་རྫུན་ལབ་ཀྱིན་ཨེ་ཡོད་
སྙམ་པའི་དོགས་པ་སྐྱེས་ནའང་ཨ་རིའི་དགེ་རྒན་གྱིས་དེ་ལྟར་བྱེད་པ་མ་
རེད་ཟེར།
15
ཨ་རི་ན་ཡོད་པའི་བོད་མི་རྣམས་མཉམ་འཛོམས་ཀྱི་གོ་སྐབས་མང་པོ་
འདུག ཁོ་ཚོ་དུས་དྲན་སྲུང་བརྩི་དང་བསང་མཆོད་སོགས་རིག་གནས་
འཛིན་སྐྱོང་གི་བྱ་འགུལ་བསྒྲུབ་རྒྱུར་དགའ་པོ་ཡོད་ཚོད་རེད། ཉིན་ཞིག་
ང་རང་ཆེད་དུ་རིག་གནས་འཛིན་སྐྱོང་གི་དགོང་ཚོགས་ཤིག་ལ་ཞུགས་པ་
ཡིན། དེའི་པ་སེ་རེ་ལ་ ཨར་སྒོར་བཅོ་ལྔ་རེད། ང་ནི་རྒྱང་རིང་གི་
མགྲོན་པོ་ཡིན་པ་ཤེས་རྗེས་པ་སེའི་རིན་པ་ཡང་མི་ལེན་པར་ཚོམས་ཁང་གི་
གར་སྟེགས་དང་ཆེས་ཐག་ཉེ་ས་རུ་སྡོད་དུ་བཅུག ཚོམས་ཁང་དེ་རུ་ཕལ་
ཆེར་མི་སྟོང་གཉིས་གསུམ་ཙམ་འདུས་འདུག་ལ་མང་ཆེ་ཤོས་ཀྱིས་བོད་ཆས་
— 204 -



ཨ་རིའི་མཐོང་ཐོས་ཐན་ཐུན།
གྱོན་འདུག གཞན་ད་དུང་ཕྱི་རྒྱལ་གྱི་གསར་འགོད་པ་དང་འཁྲབ་སྟོན་
པ་ཡང་ཁ་ཤས་འདུག ངས་ཕྱི་རྒྱལ་དུ་བོད་མི་མཉམ་འཛོམས་རྒྱ་ཆེན་པོ་
འདི་འདྲ་མཐོང་བ་ཐོག་དང་པོ་ཡིན་པས། བཤད་མི་ཤེས་པའི་ཚོར་སྣང་
ཞིག་སྐྱེས་བྱུང་།
དགོང་ཚོགས་ཀྱི་དབུ་མཛད་གྲྭ་པ་ཞིག་རེད། ཁོང་གིས་ཕྱི་རྒྱལ་དུ་
ཡོད་པའི་བོད་མི་ཡོངས་ཀྱིས་རང་གི་རིག་གནས་གང་ནུས་ཀྱིས་འཛིན་སྐྱོང་
བྱེད་རྒྱུ་དང་། བྱིས་པ་རྣམས་ཀྱིས་ཕྱི་གླིང་པའི་བྱ་སྤྱོད་མི་ལེགས་པར་མི་
སྦྱང་བར་རང་གི་སྲོལ་རྒྱུན་ཡག་པོ་རྒྱུན་འཛིན་བྱེད་དགོས་ཚུལ་སོགས་ཀྱི་
སྐོར་གཏམ་བཤད་མང་པོ་བྱས། བདག་གི་སེམས་ལ་ཡང་ཅི་མ་བདེན་
སྙམ་པའི་ངེས་ཤེས་སྐྱེས། དེ་ནས་གཞོན་ནུ་གཉིས་ཀྱིས་རིག་རྩལ་ལེ་ཚན་
ལ་སྟངས་འཛིན་བྱས་པ་རེད། ཚོམས་ཁང་ཡོངས་སུ་ཐལ་མོ་རྡེབ་སྒྲའི་
ཁྲོད་དུ་ལེ་ཚན་ཐོག་མ་རྩམ་པ་བརྫི་བའི་འགྲན་བསྡུར་བྱས། ཕོ་མོ་གང་
རུང་ལྔ་གར་སྟེགས་སུ་འབུད་པའི་བརྡ་བརྒྱབ་པ་ན། སྐྱེས་པ་ལྔ་ རང་
འགུལ་གྱིས་གར་སྟེགས་སྟེང་དུ་བུད། གཞོན་ནུ་མ་ལྔས་ཇ་དེམ་ཁྱེར་ཡོང་
སྟེ་འགྲན་རྩོད་པ་རྣམས་ལ་བརྫི་ཁུ་བླུགས་ཚར་རྗེས་སྟངས་འཛིན་པས་རྩམ་
པ་བརྫི་མགོ་རྩོམ་པའི་བརྡ་བརྒྱབ་པ་དང༌། འགྲན་རྩོད་པ་རྣམས་དེ་
མུར་རྩམ་པ་བརྫི་བའི་ལས་ལ་ཞུགས་པ་རེད། རྒྱལ་ཕམ་གྱི་དབྱེ་བ་ཕྱེ་
རྗེས་ཨང་དང་པོར་བྱ་དགའ་གནངས་ནས་ལྟ་མཁན་སྤུན་ཟླ་རྣམས་ཀྱིས་
ཐལ་མོ་དང་བཅས་རྟེན་འབྲེལ་ཞུས། དེའི་རྗེས་སྟངས་འཛིན་པས་ལེ་
- 205 -



ཟ་མ་མོའི་སྐྱིད་སྡུག་གངས་མ་ཆར།
ཚན་གཉིས་པ་བོད་ལྭ་གྱོན་པའི་མྱུར་ཚད་འགྲན་རྒྱུ་ཡིན་པར་བསྒྲགས།
ཡང་ཕོ་མོ་གང་རུང་ལྔ་གར་སྟེགས་སྟེང་གདན་འདྲེན་ཞུས་པ་ན། སྔར་
བཞིན་སྐྱེས་པ་ལྔ་སྔ་གཞུག་ཏུ་གར་སྟེགས་སྟེང་བུད་དེ་སྟངས་འཛིན་པས་
བརྡ་བརྒྱབ་པ་དང་འབྲེལ་ཚང་མས་གང་ནུས་ཀྱིས་ཧུར་བརྩོན་བྱས་ཏེ་ཨང་
དང་པོ་འགྲན་རྩོད་བགྱིས། ལེ་ཚན་གསུམ་པ་ནས་བཟུང་ཕལ་ཆེར་་་
མཇུག་བསྡུ་བའི་བར་དུ་བོད་གཞས་སྣ་ཚོགས་བཏང་བ་རེད། དེ་བཞིན་
ན་གཞོན་ཕོ་མོ་རྣམས་ཀྱིས་རང་གི་ཐུན་མིན་གྱི་གླུ་ངག་དང་གར་སྟབས་
ངོམ་པར་ལྟ་མཁན་གྱི་དགའ་བསུ་ཆེན་པོ་ཐོབ། དེ་དག་ལས་ཀྱང་གླེང་
རི་བ་ཞིག་ནི། འཇར་པན་ནས་ཡིན་པའི་སྐྱེས་པ་ཅུང་རྒན་པ་ཞིག་གིས་
བོད་ཆས་བཅའ་དག་ཅིག་གྱོན་ཏེ་པི་ཝང་འཐེན་ཞིང་ནང་མ་དང་སྟོད་
གཞས་འཁྲབ་པ་དང་། ཡང་ཨ་རིའི་བུ་མོ་གཞོན་ནུ་མ་ཞིག་གིས་སྒྲ་སྙན་
དཀྲོལ་བཞིན་ཨ་མདོའི་བདུང་ལེན་རྣལ་མ་ཞིག་བླངས་སོང་བས་ང་རང་ཡ་
མཚར་སོང་།
ཨ་རིའི་བོད་པ་རྣམས་ཀྱི་རྣམ་དག་གི་ཀུན་སློང་དང་མཛེས་སྡུག་གི་
ཕུགས་ སེམས། ཉམས་ མཚར་བའི་ གླུ་གར་ སོགས་མཐོང་སྐབས་ རང་
རིགས་འདི་གོང་འཕེལ་ཡར་རྒྱས་འགྲོ་ངེས་བསམ་པའི་ཚོར་པ་ཞིག་ཀྱང་
སྐྱེས་བྱུང་། ཡིན་ནའང་སྐབས་ ཤིག་ང་རང་ཆབ་གསང་ལ་ཕྱིན་པ་ན་
གནས་ཚུལ་ཡིད་ཕངས་པ་ཁ་ཤས་ཤིག་མཐོང་བྱུང་། ཚོམས་ཁང་ཕྱི་རོལ་
གྱི་བར་ཁྱམས་སུ་རང་རིགས་བྱིས་པ་མང་པོ་རྩེད་འཇོར་གཡེང་འདུག་
ཡཁ 206 -



ཨ་རིའི་མཐོང་ཐོས་ཐན་ཐུན། །
-
--
-
ཅིང་། ཁོ་ཚོ་ཕན་ཚུན་བར་ལ་དབྱིན་ཇིའི་སྐད་རྐྱང་རྐྱང་ལས་བོད་སྐད་
གཅིག་ཀྱང་རྒྱག་གི་མི་འདུག དེ་སྔོན་ང་རང་ཨ་རི་ལ་མ་སོང་སྔོན་དྲ་
རྒྱའི་སྟེང་ཨ་རི་ནས་སྐྱེས་པའི་བྱིས་པ་རྣམས་ཀྱིས་གཟའ་ཉི་མའི་དུས་ཚོད་
བེད་སྤྱད་དེ་བོད་ཡིག་སྦྱོང་གི་ཡོད་རབས་ཟེར་བ་མཐོང་མྱོང༌། ཡིན་
ཡང་སྣང་ཚུལ་དེ་མཐོང་སྐབས་ཟི་ལིང་གྲོང་ཁྱེར་དུ་ཡོད་པའི་རང་རིགས་
ཀྱི་བྱིས་པ “རྒྱ་ཕྲུག” དག་ཡིད་ལ་དབང་མེད་དུ་འཁོར་ཡོང་། དེར་མ་
ཟད་གསང་སྤྱོད་ཁང་གི་གཙང་སྦྲའང་དགོང་ཚོགས་སྔོན་དང་བསྡུར་ན་
གད་སྙིགས་མང་པོས་ཁེངས་འདུག་ཅིང་། དེས་ནི་རང་དབང་མེད་པར་
ལྷ་ སའི་བར་སྐོར་ དྲན་ཡོང་། ང་ཚོ་བོད་པ་རྣམས་ ས་ ཕྱོགས་ གང་དུ་་
གནས་ཀྱང་གཙང་སྦྲ་ལ་དོ་སྣང་མི་བྱེད་པ་འདི་ཐུན་མོང་གི་ནད་རིགས་
ཤིག་མིན་ནམ་སྙམ།
2006. 05. 25ཉིན་གྲུབ།
— 207 -



ཟ་མ་མོའི་སྐྱིད་སྡུག་གངས་མ་ཆར།
-
---
--
---
ཧྥ་རན་སིའི་བུ་མོ་ཞིག་གི་ལྷག་བསམ།
ཉིན་ཁ་ཤས་ཤིག་གི་སྔོན་ལ་ཧྥ་རན་སིའི་གྲོགས་མོ་ཞིག་ངའི་ཁྱིམ་ལ་
ཕེབས་ཡོང་། ངེད་གཉིས་ལོ་བརྒྱད་ཙམ་གྱི་སྔོན་ལ་ཕན་ཚུན་ངོ་ཤེས་
པར་མ་ཟད། གྲོགས་མོ་ཡག་ཤོས་སུ་གྱུར་ཡོད། ཡིན་ཡང་ལོ་ལྔ་ཙམ་གྱི་
རིང་ལ་ངེད་གཉིས་དངོས་སུ་འཕྲད་མ་བྱུང་། འཕྲིན་ཡིག་ལས་མོ་རང་
དབུལ་ཕོངས་ཀྱི་རྒྱལ་ཁབ་ཁ་ཤས་སུ་སོང་ནས་དབུལ་སྐྱོར་གྱི་བྱ་བ་བྱེད་
བཞིན་ཡོད་ཟེར། ད་ཐེངས་མོ་རང་བོད་ལ་ཡོང་དོན་ལྷ་ས་ནས་བོད་
རིགས་ལས་ སྒྲུག་ན་གཞོན་རྣམས་ལ་ཆེད་ལས་ལག་རྩལ་ སློབ་གྲྭ་ཞིག་་་་
འདེབས་ཆེད་ཡིན་ཟེར། ཁོ་མོས་བཤད་པ་ཡིན་ན། དེ་གའི་སྲིད་་་
གཞུང་དང་མཉམ་ལས་བྱེད་དགོས་པས་འགྲོ་ལུགས་མང་པོ་བསྒྲུབས་ནས་
མོས་དཀའ་ལས་ཁག་པོ་མྱངས་སོང་ཟེར། ངས་མོ་ལ་འདི་ལྟར་སྒྲུབ་དོན་
ཅི་ཡིན་ཟེར་བ་ན། མོས་ན་ནིང་མོ་རང་དྷ་ས་ན་ཡོད་དུས། བོད་
རིགས་ན་གཞོན་མང་པོ་དེར་ཐོན་ཡོང་། ཡིན་ཡང་ས་དེ་ནས་ཀྱང་ལས་
ཀ་རག་དཀའ་བ་མཐོང་རྗེས། སེམས་ལ་གལ་ཏེ་ལྷ་ས་ནས་བོད་རིགས་
ན་གཞོན་རྣམས་ལ་ལག་རྩལ་སྦྱང་ས་ཞིག་བཙུགས་ཚེ། རྗེས་མ་རང་ཡུལ་
ནས་རང་ཁ་སོས་པར་མ་ཟད། མེ་འཁོར་ཤར་གཏོང་བྱས་རྗེས་ཀྱང་ལས་
རིགས་སྣ་ཚོགས་ལ་ཞུགས་པའི་གོ་སྐབས་དེ་ གཞན་ཁོ་ནའི་ལག་ལ་ མི་་་
— 208 -



ཧྥ་རན་སིའི་བུ་མོ་ཞིག་གི་ལྷག་བསམ།
འཆོར་བར་རང་ལ་རག་ངེས་བསམ་ནས། ཆེད་ལས་ལག་རྩལ་སློབ་གྲྭ་
ཞིག་འཛུགས་རྒྱུ་ཡིད་ལ་དྲན། མོ་རང་གཙོ་བྱས་པའི་གྲོགས་མོ་བཞི་ཙམ་
ལས་ཀ་འདིར་ཞུགས་ཡོད་ཟེར། ཁོ་ཚོས་ཐོག་མར་རང་གི་རྒྱལ་ཁོངས་
ནས་རོགས་རམ་ཚོགས་པའི་ལས་ཁུངས་ལ་སྙན་ཞུ་ཕུལ་ནས་མ་དངུལ་བསྡུ་
གྲབས་བྱས། དེ་མིན་རྒྱ་གར་ན་ཁོ་མོའི་གྲོགས་པོ་གླུ་པ་གླུ་མ་ཁ་ཤས་ཡོད་
པས། ཁོ་ཚོས་ཐེངས་འདིའི་མ་དངུལ་བསྡུ་བར་རམ་འདེགས་འཁྲབ་
སྟོན་ཡང་བྱས་ཟེར། ལྷ་ས་ནས་འབྲེལ་ཡོད་ལས་ཁུངས་དང་འགྲོ་ལུགས་
ཕལ་ཆེར་བསྒྲུབས་ཚར་རྗེས། ཟི་ལིང་དུ་ལས་ཀ་འདིའི་རིགས་བསྒྲུབས་
མྱོང་མཁན་གྱི་མི་སྣ་བཙལ་ནས་ཉམས་མྱོང་བླངས། ཆེད་ལས་སློབ་གྲྭ་དེ་
ལས་ཤིང་བཟོ་དང་འཚེམ་བཟོ། ཟས་བཟོ། ཡུལ་སྐོར་སྣེ་ཤན་གྱི་ཤེས་
བྱ། རྩིས་འཁོར། དབྱིན་ཇིའི་སྐད་དང་། ཧྥ་རན་སིའི་སྐད་སོགས་
སློབ་ཁྲིད་བྱས་ཏེ་དེའི་ཕྱོགས་ཀྱི་ཆེད་ལས་མི་སྣ་སྐྱེད་སྲིང་བྱེད་རྒྱུ་ཡིན་ཟེར།
མོ་རང་སྔ་མོ་ནས་བོད་ལ་བརྩེ་དུང་ཡོད་པ་ངས་ཤེས་མོད། འོན་ཀྱང་ཁོ་
མོས་དཀའ་ཚེགས་གང་མང་ལ་མི་འཛེམ་པར། གཞན་གྱི་མི་རིགས་ཤིག་
ལ་སྙིང་ཁོང་རུས་པའི་ སྟེང་ནས་ ཤ་ཚ་ཚ་དང་རུས་དུང་དུང་གིས་དོན་
བཟང་ཡག་པོ་འདི་འདྲ་ཞིག་སྒྲུབ་པ་ངའི་ཡིད་ལའང་ཤར་མ་མྱོང་།
2005. 10. 20ཉིན་གྲུབ།
— 209 -



ཟ་མ་མོའི་སྐྱིད་སྡུག་གངས་མ་ཆར།
---
--
སྐད་ཡིག་ཉམས་པ་འུ་ཚོ་རང་ཉིད་ལན།
1
ད་ལོའི་དབྱར་ཁའི་ཉིན་ཞིག་ལ་ང་རང་གཞུང་ལས་ཁང་དུ་སྡོད་
སྐབས། ཁུལ་རིམ་པའི་བོད་སྐད་བརྙན་འཕྲིན་ལས་ཁུངས་ཀྱི་བུད་མེད་
ལས་བྱེད་པ་ཞིག་ང་ཚོའི་གཞུང་ལས་ཁང་དུ་སླེབས། ལོ་དུ་མའི་སྔོན་ལ་
ཁོ་མོས་ང་ཚོའི་ལས་ཁུངས་སུ་ཟབ་སྦྱོང་བྱས་མྱོང་བས། ངས་མོ་རང་ངོ་
ཤེས་པ་ཡིན། དེ་བས་དེ་མ་ཐག་ཁྱོད་བདེ་མོ་ཡིན་ནམ་ཞེས་འཚམས་
འདྲི་བྱས་པ་ན། མོས་ལན་དུ“ % $r” ཟེར། ཁྱོད་རང་ཟི་ལིང་དུ་ནམ་
ཐོན་པ་ཡིན་ཟེར་དུས། “ Ex” ཟེར། ལས་ཀ་ཅི་ཞིག་བྱེད་དུ་ཡོང་བ་
ཡིན་ཞེས་དྲིས་པ་ན་ཁོ་མོས་ཡང་བསྐྱར་རྒྱ་སྐད་ཀྱིས་ལན་བཏབ། དེས་
ང་རང་ལ་ཚོར་པ་ཡ་མཚན་ཞིག་བྱིན་པ་ལས། ཐབས་གཞན་གང་ཡང་
མེད་སོང་།
ཟི་ལིང་དུ་བོད་ཀྱི་ནང་མ་ ཁང་དང་ཟ་ཁང་ཁ་ ཤས་བྱུང་བ་དང༌།
ངའི་སེམས་པར་ད་ནི་ང་ཚོར་ཁམས་གཡེང་བྱེད་ས་དང༌། བྱིས་པ་་་
རྣམས་ལ་རང་མི་རིགས་ཀྱི་འདུ་ཤེས་ཆགས་སའི་ཁོར་ཡུག་ཅིག་ཡོད་སོང་
སྙམ་ནས་དགའ་སྤྲོ་སྐྱེས། གཟའ་སྤེན་པའི་དགོང་མོ་ཞིག་ལ། ང་ཚོ་
--
10 -



སྐད་ཡིག་ཉམས་པ་འུ་ཚོ་རང་ཉིད་ལན།
ནང་མ་སྤྲོ་སྐྱིད་ཁང་ག་གེ་མོ་ཞིག་ལ་ཁམས་གཡེང་དུ་སོང་། བཏུང་ཇ་
དང་ཁ་ཏོག་འགའ་བླངས་ཚར་རྗེས་རྩིས་རྒྱག་སྐབས་སྒོར་མོ་ག་ཚོད་རེད་
ཅེས་དྲིས་པ་ན། ལུས་ལ་ཕུ་མེད་སྤུས་དག་གྱོན་པའི་བུ་མོ་གཞོན་ནུ་མ་
དེས་རྒྱ་སྐད་ཀྱིས་ལན་བཏབ། གང་ཙམ་ལ་མགྲོན་པོ་རྣམས་ཀྱིས་ཐལ་མོ་
རྡེབ་ སྒྲའི་ ཁྲོད། རིག་ རྩལ་ ལེ་ ཚན་ དངོས་ སུ་ འགོ་ བརྩམས་ སོང་།
སྟངས་འཛིན་པས་རྒྱ་སྐད་གཙོ་བྱས་ ཐོག་སྟངས་འཛིན་མཛད་ པ་དང་།
དེ་ བཞིན་ དུ་ ལུས་ ལ་ བོད་ ལཱ་ གྱོན་ ཞིང་ མིང་ ལ་ བོད་ མིང་ བཏགས་ པ།
མགུལ་ལ་ཁ་བཏགས་བསྒྲོན་པའི་གླུ་པ་གླུ་མ་དག་གིས་རྒྱ་སྐད་གཙོ་བྱས་
ནས་གཞས་མང་པོ་བཏང་བ་རེད། དགུང་མོ་དེར་བལྟས་ཚོད་ཀྱིས་ལྟ་
མཁན་མང་ཆེ་ཤོས་བོད་པ་རེད།
3
ཡང་ཉིན་ཞིག་བོད་ཀྱི་ཇ་ཁང་ག་གེ་མོ་ཞིག་ཏུ་སོང༌། དེར་རྒྱུན་
བཟོ་རྒྱུས་ སྤྲོས་བྱས་འདུག་ཅིང༌། བོད་རང་གི་ཁྱད་ཆོས་ཀྱང་དོད་པོ་
ལྡན། བོད་ཀྱི་ཇ་རིགས་སྣ་ཚོགས་འཛོམས་ ཁར། སྦྱིན་བདག་དང་
ཞབས་ཞུ་པ་ཐམས་ཅད་བོད་པ་རང་རེད། སྦྱིན་བདག་གིས་ཀྱང་ཁོ་ཚོའི་
ཇ་ཁང་འདི་བོད་རང་གི་རིག་གནས་དང་གོམས་གཤིས་སོགས་ཁྱ་་་་
བསྒྲགས་བྱེད་སའི་སྒེའུ་ཁུང་ཞིག་ཏུ་འགྱུར་བའི་འཆར་གཞི་དང་བསམ་
ཚུལ་རྒྱ་ཆེན་ཡོད་ཟེར་བ་ཐོས་སྐབས་ང་རང་ཞེ་རབ་ཏུ་དགའ་སོང་། ཇ་
— 211 -



ཟ་མ་མོའི་སྐྱིད་སྡུག་གངས་མ་ཆར།
ཁང་དེའི་མཛེས་ཆོས་བཀོད་པ་ལ་མྱོང་རོལ་ཅུང་ཙམ་བྱས་རྗེས་ཕྱིར་ལོག་
གྲབས་བྱེད་སྐབས་མིག་མདུན་དུ་དཔེ་སྒྲོམ་གྲལ་དག་ཅིག་མངོན། ངས་
དཔེ་ཆ་རེ་རེ་ལག་ཏུ་བླངས་ཏེ་གསལ་བོར་བལྟས། ཡིད་ཕངས་པ་ཞིག་
ལ། དཔེ་སྒྲོམ་དེའི་ནང་དུ་བོད་ཡིག་གི་དཔེ་ཆ་དེབ་གཅིག་ཀྱང་མཐོང་
མ་བྱུང་། དེར་ཡོད་པ་མཐའ་དག་རྒྱ་ཡིག་གི་དཔེ་ཆ་དང་དུས་དེབ་རྐྱང་
རེད། །
ཉེ་བའི་ལོ་འགའི་རིང་ལ། ཁྱིམ་དུ་ཚང་མས་བོད་སྐད་གཙང་མ་
རྒྱག་དགོས་པའི་སྒྲིགས་ཤིག་བཙུགས་ཡོད། ངེད་ཚང་དུ་ང་རང་རྒྱ་སྐད་
བོད་སྐད་འདྲེས་མའི་སྐད་ཆ་བཤད་པ་ཅུང་ཚབས་ཆེ་བས་བྱིས་པ་དང་ཁྱོ་
གས་ རྟག་ ཏུ་ དག་སེལ་བྱེད་གི་ཡོད། ཡིན་ནའང་གཞུང་ལས་ཁང་དུ་
སླེབས་པ་ན། ལས་རོགས་ཚང་མས་རྒྱ་སྐད་བོད་སྐད་འདྲེས་མ་བཤད་པ་
རྒྱུགས་ཆེ་བས། རང་ལ་བོད་སྐད་གཙང་མ་ལབ་པའི་ཁོར་ཡུག་མེད་པའི་
སྣང་བ་སྟེར། གང་ལྟར་ཁྱིམ་གྱི་སྒྲིག་ལམ་དེའི་དབང་གིས་སྐད་ཆ་བཤད་
སྐབས་མཉམ་འཇོག་མི་བྱེད་ཐབས་མེད་བྱུང་། དེ་བས་ལས་རོགས་་་་
རྣམས་ཀྱིས་ར་མ་ལུག་གི་སྐད་ཆ་བཤད་པར་ཡང་མཉམ་འཇོག་མི་བྱེད་
རང་བྱེད་རེད།
དེ་ཉིན་གཞུང་ལས་ཁང་དུ་ཕ་ཡུལ་ཁྲི་ཀ་ནས་ཡིན་པའི་བུ་མོ་སྙན་
— 212 –



སྐད་ཡིག་ཉམས་པ་འུ་ཚོ་རང་ཉིད་ལན།
སྒྲོན་པ་ཞིག་གི་སྐད་ཆའི་ནང་དུ་རྒྱ་སྐད་ཀྱི་མིང་ཚིག་བཞག་པ་ཧ་ཅང་
ཚབས་ཆེ་བས། ངས་བསམ་གཟས་ནས་ཁྱོད་རང་སྙན་སྒྲོན་པ་ཞིག་ཡིན་
པས་སྐད་ཆ་དེ་རིགས་བཤད་ན་རྗེས་ཕྱོགས་རང་གི་བཅར་འདྲིའི་ལས་ཀར་
གནོད་སྐྱོན་ཐེབས་ངེས་རེད་ཅེས་ལབ་པ་ན། མོས་ཁོ་ཚོའི་ཕ་ཡུལ་དུ་
རྒྱུན་འབྱམས་སུ་སོང་བའི་རྒྱ་སྐད་ཀྱི་མིང་ཚིག་སྐོར་ཞིག་བོད་སྐད་ཀྱིས་
བཤད་ན་ཡུལ་མི་ཚོས་འཕྱ་སྨོད་བྱེད་འོང་ཟེར། ངས་དེ་ལྟ་ཡིན་ནའང་
མང་ཚོགས་ནོར་བཞིན་དུ་ང་ཚོ་ཡང་ཁོ་ཚོའི་རྗེས་སུ་དེད་ན་དེ་ག་ལ་འགྲིག་
ཅེས་བཤད་པ་ཡིན། དངོས་གནས་ཕ་ཡུལ་གྱི་མང་ཚོགས་སྐོར་ཞིག་གིས་
རྒྱུན་འབྱམས་སུ་སོང་བའི་རྒྱ་སྐད་ཀྱི་མིང་ཚིག་ཁ་ ཤས་ཤིག་རྒྱ་སྐད་ཡིན་
མིན་ཀྱང་ཤེས་གི་མེད་པ་རེད། །
བྱ
ཏག་ཏག་ལོ་བཅུའི་སྔོན་ཞིག་ལ། ངེད་ཁྱིམ་མི་གསུམ་པོ་བྱིས་པའི་
གླིང་ག་རུ་ཁམས་གཡེང་བྱེད་སྐབས། ཐག་མི་རིང་བའི་ས་ན། གྲོ་ཚང་
ནས་ཡོང་བའི་ཕོ་མོ་རྒན་པ་སྐོར་ཞིག་གིས་སྤྲོ་སྐྱིད་ཁ་ལག་ཟ་བཞིན་ཁ་བརྡ་
འདྲ་མིན་བྱེད་ཀྱིན་འདུག སྐབས་ཤིག་ལ་བུ་མོ་གཡང་འཛོམས་བཟང་
མོས། ཁོ་ཚོས་སྐད་ཆ་ཅི་ཞིག་བཤད་གི་འདུག་ཟེར། ངས་ཁོ་ཚོའི་ཁ་
བརྡ་ལ་མཉམ་འཇོག་ཅིག་བྱས་དུས། རྒྱ་སྐད་བོད་སྐད་འདྲེས་མ་ར་མ་
ལུག་གི་སྐད་ཆ་ཡིན་པ་གཞི་ནས་ཤེས། བུ་མོས་ཁོ་ཚོའི་སྐད་ཆ་མོ་རང་ལ་
— 213 -



ཟ་མ་མོའི་སྐྱིད་སྡུག་གངས་མ་ཆར།
ཕ་ཡུལ་གྲོ་ཚང་ནས་ཡིན་པའི་སློབ་གྲོགས་ཤིག་ཡོད་པ་དེའི་སྐད་ཆ་དང་
གཅིག་པ་རེད་ཟེར་ནས་གད་མོ་སིག་སིག་ཤོར། སྐད་ཆ་དེ་དངོས་གནས་
སྙན་པོ་མི་འདུག སྐབས་དེར་ངའི་ཁ་ནས་ད་ལོ་བཅའ་བཅུ་འདས་རྗེས་
འུ་ཅག་ཀྱང་ཁོ་ཚོ་དང་གཅིག་པར་འགྱུར་ངེས་རེད་ཅེས་ཤོར། དེ་དུས་
སུ་ང་ཚོའི་སྐད་ཆའི་ནང་རྒྱ་སྐད་སྲེ་བ་དེ་འདྲའི་རྒྱུགས་ཆེན་པོ་མ་རེད། །
ད་ལོ་ དབྱར་ ཁར་ ཟི་ལིང་དུ་ དྲུག་ པའི་ གླུ་ རོལ་ འཚོགས་ པ་ རེད།
མཚོ་སྔོན་བརྙན་འཕྲིན་ལས་ཁུངས་ཀྱིས་དེའི་གནས་ཚུལ་བཀོད་པའི་ལེ་
ཚན་ཞིག་བཟོས་ཏེ་བརྙན་འཕྲིན་དུ་བསྟན། དེ་ནས་རིང་པོ་མ་འགོར་
བར་ལྟ་མཁན་རྣམས་ཀྱིས་ལྟ་ཚུལ་མང་པོ་བཤད་པ་ཐོས། འོ་ད་འགྲིག་
ཡོད་པ་མ་རེད། རླུང་འཕྲིན་དང་བརྙན་འཕྲིན་དུ་སྐད་དང་ཡི་གེའི་བྱ་
བ་བྱེད་མཁན་རྣམས་ཀྱིས་ཀྱང་འཚོ་བའི་ནང་དུ་ར་མ་ལུག་གི་སྐད་རྐྱང་
རྐྱང་བཤད་གི་འདུག མུ་མཐུད་དུ་འདི་ལྟར་སོང་ན། རང་གི་སྐད་
ཡིག་ཉམས་པར་དུས་ཡུན་རིང་པོ་འགོར་དགོས་རྒྱུ་མ་རེད་ཟེར་བ་རེད།
གནས་ཚུལ་དེ་ངོ་མ་རེད། ང་ཚོའི་ལས་ཁུངས་སུ་ནམ་རྒྱུན་འཚོ་བའི་
ཁྲོད་བཤད་པའི་སྐད་ཆ་དཔེ་ཞིག་གི་ལམ་ནས་བཤད་ན་ཕལ་ཆེར་འདི་
འདྲ་རེད།
ཀ དེ་རིངg38n དུ་རེད།
- 214 -



སྐད་ཡིག་ཉམས་པ་འུ་ཚོ་རང་ཉིད་ལན།
ཁ དེ་རིང gg རེད། །
ཀ f7#4 15 ཚར་སོང་བ་མིན་ནམ།
ཁ ཁྱོསg RE ནང་གི #n # #t ལ་མ་བལྟས།
ཀ ངས## #zt བལྟ་མ་ཐུབ་ཡ།
ཁ དེ་རིང་གནམ་འབབ་རྒྱུ་ཡིན་པ་འདྲ། བློ% བཟུང་མེད་ཡ།
འོ་ད་དྲག་གི་ད་ཐེངས་ང #g #[ f= བྱེད་རེས་ཡིན། ཉིན་གུང» k;ཝཱ ནང་
དུ་བསྡད་དེ 1n%E བྱེད་དགོས།
ཀ དེ་རིང#14# བྱེད་རེས་ཁྱོད་ཡིན་ན།
ཁ ཡིན། ང་ཚོས #l (R བྱེད་སྐབས# fE ཆེ་བས། ཉིན་གུང་
ལའངn# བྱེད་དགོས་ཟེར། །
གོང་གི་ཁ་བརྡ་འདི་ལས་ང་ཚོས་གནད་དོན་འདི་འདྲ་ཞིག་མཐོང་
ཐུབ། “ བོད་སྐད་གསར་པ” འདིའི་ནང་དུ་ཕྲད་མ་གཏོགས་མིང་ཚིག་
ཕལ་ཆེར་རྒྱ་སྐད་ཡིན་པ་རེད། མིང་ཚིག་དེ་དག་ལས་ཁ་ཤས་བོད་དུ་
འགྱུར་མེད་ནའང་། མང་ཆེ་ཤོས་འགྱུར་ཚར་འདུག་པ་རེད། དེ་བས་
ངས་ཀུན་སློང་ཡག་པོ་བཅངས་ནས་རང་དང་འབྲེལ་འདྲིས་ཆེ་བའི་མི་
རྣམས་ལ་ཕ་སྐད་བཤད་ན་བཟང་རབས་སོགས་ཀྱི་སྐད་ཆ་བཤད་རུང་ཁ་
སྣ་མ་སྙེར་བ་ཙམ་གྱི་ཚུལ་དུ་སོང་། ལས་རོགས་ཤིག་གིས་ད་དུང་མི་
རིགས་ཚང་མ་དེ་ལྟར་ནུབ་ནས་ཚར་དགོས་ནི་རེད། དཔེར་ན་མི་ཉག་
རྒྱལ་རབས་ལྟ་བུ་ཟེར་ནས་ང་རང་ལན་མེད་དུ་བཏང༌། དེ་ལས་ཀྱང་
- 215 -



ཟ་མ་མོའི་སྐྱིད་སྡུག་གངས་མ་ཆར།
ཚབས་ཆེ་བ་ཞིག་ནི། བརྙན་འཕྲིན་ལས་ཁུངས་གཙོ་བྱས་ཐོག་རང་གི་ཕ་
སྐད་ཀྱི་གླུ་གཞས་ལ་གཙིགས་ཆེན་མི་བྱེད་པར་རྒྱུན་དུ་རྒྱ་གླུ་དང་རྒྱ་སྐད་ཀྱི་
གླུ་དབྱངས་དམངས་ཁྲོད་དུ་ཁྱབ་སྤེལ་བྱེད་མུས་ཡོད་པ་དེ་རེད། དེའི་
ཕྱོགས་ལ་བྱེས་ཀྱི་སྤུན་ཟླ་དག་གིས་ཀྱང་དོ་སྣང་དང་སེམས་ཁྲལ་ཆེན་པོ་
བྱེད་བཞིན་ཡོད་པ་རེད། དེ་བཞིན་དུ་དེང་སྐབས་ཕ་ཡུལ་ཞིང་གྲོང་གི་
མང་ཚོགས་ཀྱིས་ཀྱང་རྒྱ་སྐད་བོད་སྐད་འདྲེས་མའི་སྐད་ཆ་བཤད་པ་ཤུགས་
ཆེ་རུ་འགྲོ་གི་འདུག
དེ་ལས་གཞན་མཚོ་སྔོན་མི་རིགས་སློབ་ཆེན་གྱི་སློབ་མ་བདེ་སྐྱིད་
འཚོས་སློབ་ཆེན་སློབ་མ་ ཁ་ ཤས་ཀྱིས་ རང་གི་ ཕ་སྐད་གཙང་མ་བཤད་་་་
མཁན་ལ་ཁ་སྙེར་སྣ་སྙེར་བྱེད་འོང་ཟེར་བའི་གནས་ཚུལ་ཞིག་ཀྱང“བོད་ཀྱི་
སྐད་ཡིག་དྲ་ཚིགས”སུ་བཀོད་འདུག ཡ་ང་ཞིང་ཡིད་སྐྱོ་བའི་སྣང་ཚུལ་
དེ་ནད་ཡམས་བཞིན་མི་འབྱམས་པར། འུ་ཚོ་མི་རེ་རེ་ནས་བརྩམས་ཏེ་
བསྒྱུར་དགོས་པ་རེད། ལྷག་པར་དུ་སློབ་ཆེན་སློབ་མ་དག་དང་རླུང་
བརྙན་འཕྲིན་གྱི་དྲིལ་བསྒྲགས་བྱ་བ་བྱེད་མཁན་དང་ཤེས་ཡོན་ཅན་རྣམས་
ཀྱིས་རང་གི་ཕ་སྐད་ཉམས་དམས་སུ་འགྲོ་བའི་སྣང་ཚུལ་འདིར། སྔོན་
འགོག་དང་ཐབས་བཀོད་ཡག་པོ་རེ་འཐེན་ན་འགྲིག་སྙམ།
རྒྱ་མི་མཁས་པ་ལུང་དབྱིན་ཐའེ@ཡིས་རང་སྐད་དང་གཞན་སྐད་ཀྱི་
) ལུང་དབྱིན་ཐའེ།(E Jg#,1952-) ཐའེ་ཝན་གྱི་རྩོམ་མཁན་གྲགས་ཅན།
པོ»སོགས་འདུག
བརྩམས་ཆོས《སྲེག་ཟའི་བམ་
- 216 -



སྐད་ཡིག་ཉམས་པ་འུ་ཚོ་རང་ཉིད་ལན།
ཁྱད་པར་འདི་ལྟར་ཕྱེ་འདུག རང་མི་རིགས་ཀྱི་ཕ་སྐད་ནི་བླ་སྲོག་ལྟ་
བུའི་སྐད་ཡིན་ལ། གཞན་མི་རིགས་ཀྱི་སྐད་ནི་ཡོ་བྱད་ལྟ་བུའི་སྐད་རེད་
ཟེར། གཞན་ད་དུང་ཕུན་ཚོགས་དབང་རྒྱལ་ལགས་ཀྱིས། སྐད་ཆ་
དང་ཡི་གེ་ནི་མི་རིགས་ཤིག་གི་ཁྱད་ཆོས་དང་མི་རིགས་དེ་མི་རིགས་གཞན་
དང་དབྱེ་བ་འབྱེད་བྱེད་ཀྱི་རྟགས་མཚན་ཞིག་ཡིན་པར་མ་ཟད། མི་
རིགས་གང་དེ་གནས་པ་དང་འཕེལ་བའི་བརྒྱུད་རིམ་ཁྲོད། སྤྱི་ཚོགས་
འཚོ་བའི་ཁྲོད་མི་རྣམས་ཀྱིས་བསམ་བློ་བརྗེ་རེས་བྱེད་པའི་ལག་ཆ་ཡིན།
མི་རིགས་ཤིག་མཉམ་འདྲེས་དང་གཞན་འགྱུར་བྱུང་ཡོད་མེད་དེ་ཐོག་མར་
སྐད་ཡིག་གི་སྟེང་ནས་མངོན་ཡོང༌། མི་རིགས་མི་འདྲ་བའི་བར་འགྲོ་
འོང་བྱེད་པའི་ཁྲོད་སོ་སོའི་སྤྱི་ཚོགས་གོ་གནས་དང་འབྲེལ་བ་ག་འདྲ་ཞིག་
ཡིན་པའང་སྐད་ཡིག་ལས་མངོན་གསལ་དུ་ཤེས་ཡོང་། དེའི་ཕྱིར། མི་
རིགས་སྐད་ཡིག་གི་གནས་བབ་དང་ལས་དབང་གིས་མི་རིགས་གང་དེའི་
གནས་སྟངས་དང་ཆབ་སྲིད་གོ་གནས། མདུན་ལམ་ལས་དབང་བཅས་
མཚོན་ཐུབ། ཅེས་སྐད་དང་ཡི་གེ་ནི་མི་རིགས་ཤིག་འཕེལ་རྒྱས་དང་འཕོ་
འགྱུར་བྱུང་བའི་ལམ་ཁའི་གནད་འགག་གི་ལྷུ་ཚིགས་ལྟ་བུ་ཡིན་པའི་གལ་
ཆེན་རང་བཞིན་གླེང་ཡོད་པ་རེད། ངས་བསམ་ན་འདི་ནི་གཏམ་རྨ་མེད་
པ་ཞིག་རེད། དེའི་རྐྱེན་གྱིས། འུ་ཚོའི་བསམ་བློ་པ་དང་དོ་ཁུར་ཅན་
དག་གིས་ རང་གི་ སྐད་དང་ཡི་གེ་དང་རིག་གནས་རླུང་ཁྲོད་ཀྱི་མར་མེ་
བཞིན་རྒུད་ནུབ་ཏུ་འགྲོ་བར་སེམས་ཁྲལ་ཆེན་པོ་བྱེད་ཀྱིན་ཡོད་པ་རེད།
— 217 -



ཟ་མ་མོའི་སྐྱིད་སྡུག་གངས་མ་ཆར།
ཐ་ན་ཨ་རི་ནས་སྐྱེས་པའི་བོད་ཀྱི་མི་རབས་གཉིས་པ་དང་གསུམ་པར་ཕ་མ་
རྣམས་ཀྱིས་རང་གི་བུ་ཕྲུག་ལ་ངལ་གསོའི་དུས་ཚོད་བེད་སྤྱད་དེ་རང་གི་
སྐད་ཡིག་སློབ་ཏུ་འཇུག་ཚུལ་རྒྱ་ཡིག་གི “བོད་མིའི་རིག་གནས་དྲ་རྒྱུ”ནང་
བཀོད་ཡོད། དེ་ཡང་ལོས་ཡིན་ཏེ། བོད་ཀྱི་རིག་གནས་ཟེར་བ་ནི་རི་
བོའི་གཏོས་དང་འདྲ་བའི་པོ་ཏི་རྐྱང་རྐྱང་ལ་གོ་ན་མི་འགྲིག་པར། གལ་
ཆེན་ནང་གི་འགངས་ཆེན་ནི། དེ་འཛིན་སྐྱོང་སྤེལ་གསུམ་བྱེད་པའི་མི་བུ་
སྐྱེད་སྲིང་བྱེད་དགོས་པ་དེ་རེད། གལ་སྲིད་ཁྱོད་ཚོ་སློབ་གྲྭ་ཆེན་མོ་པ་
དང་དྲིལ་བསྒྲགས་བྱ་བ་བྱེད་མཁན། ཤེས་ཡོན་ཅན་སོགས་ཀྱིས་འགན་
དེ་ འཁུར་ མ་ ཐུབ་ན། བོད་ ཀྱི་ རིག་ གནས་ ཉམས་ འགྲོ་ བས་ མི་ཚད།
བོད་ ཅེས་ པའང་མིང་གིས་ སྟོང་འགྱུར་བར་ཐེ་ཚོམ་མེད། དཔེར་ན།
མན་ཇུའི་མི་རིགས་ལྟ་བུ། དེས་ན་ཀུན་གྱིས་དོན་དག་དེའི་ཚབས་ཆེན་
རང་བཞིན་ཤེས་དགོས་ཚོད་རེད། །
དེ་མིན། གྲོང་ཁྱེར་དུ་སྡོད་པའི་བོད་མི་རྣམས་ཀྱིས་བོད་ཀྱི ལ་རྒྱ་
ཡོད་ཚུལ་དང་བོད་ཀྱི་རིག་གནས་ལ་དགའ་ཚུལ་གྱི་ཚིག་སྐམ་པོ་བཤད་
ནས་མི་འདུག་པར། རང་གི་བུ་ཕྲུག་རྣམས་བོད་སྐད་བོད་ཡིག་གང་ཡང་
མི་ཤེས་པར་རྒྱ་མི་མ་ཡིན་ལ་བོད་མི་ཡང་མ་ཡིན་པའི་རིགས་ཕུང་སུམ་པ་
ཞིག་ཏུ་འགྱུར་བཞིན་པར་ཐུགས་མཉམ་རེ་བཞག་སྟེ། རང་གི་ཁ་ནས་
བཤད་པ་བཞིན་ངོ་མ་རང་གི་རིགས་ལ་ཤ་ཚ་བ་ཡིན་ན་དོན་དག་དེ་ལ་
ཐབས་བཀོད་ཡག་པོ་རེ་འཐེན་དགོས་ཚོད་རེད། ལར་གྲོང་ཁྱེར་གྱི་བྱིས་
- 218 -



སྐད་ཡིག་ཉམས་པ་འུ་ཚོ་རང་ཉིད་ལན།
པ་ཚོར་མཚོན་ན། སློབ་སྦྱོང་གི་ཁོར་ཡུག་དང་འཚོ་བ་སོགས་ཕྱོགས་གང་
ཅིའི་ཐད་ནས་ཀྱང་རོང་འབྲོག་ཕྱོགས་ཀྱི་སློབ་བུ་རྣམས་དང་བསྡུར་ན་ཆ་
རྐྱེན་ཧ་ཅང་ཡག་པོ་རེད། དེ་བས་གྲོང་ཁྱེར་གྱི་བྱིས་པ་དག་གིས་རང་གི་
དགའ་ཁ་འཁྱེར་ཕྱོགས་ལྟར་དུ་ཆེད་ལས་མང་པོ་སྦྱོང་བཞིན་ཡོད། དེ་ནི་
ཁོ་ཚོའི་ཡོན་ཏན་ཡིན་པ་སུས་ཀྱང་བསྙོན་དུ་མེད་ནའང་། རང་གི་ཕ་
སྐད་དང་ཕ་ཡིག་རྩ་བ་ནས་བཏང་སྙོམས་སུ་བཞག་ནས་གང་ཡང་མ་ཤེས་
ཚེ། རིགས་གཞན་གྱི་འཕྱ་སྨོད་བྱེད་པ་ཕར་ཞོག ཐ་ན་ཨ་མྱེས་དང་ཚ་
བོ་ཚ་མོ་ཕན་ཚུན་བར་ལའང་བརྡ་འཕྲོད་གི་མེད་པའི་གནས་ཚུལ་འདི་ཟི་
ལིང་བོད་ཁྱིམ་ཕལ་མོ་ཆེ་ལ་ཡོད་པ་རེད། དེ་ལས་ཀྱང༌། ཁོ་ཚོས་རང་
གི་སྐད་དང་ཡི་གེ་དོར་ཏེ་ཁད་ཀྱིས་རིགས་གཞན་དུ་འགྱུར་བཞིན་པ་དེ་ནི་
ཤིན་ཏུ་ཡིད་ཕངས་དགོས་པ་དང་མཉམ་འཇོག་དགོས་པའི་གནས་སོ། །
གཞན་མི་རིགས་ཀྱིས་རང་གི་སྐད་ཡིག་ལ་འཛིན་པའི་ལྟ་སྟངས་འུ་
ཅག་དང་བསྡུར་ན་ཧེ་བག་ཆེན་པོ་འདུག དེ་སྔོན་ངེད་ཁྱིམ་དུ་བོད་ཀྱི་
དེང་རབས་རྩོམ་ཡིག་ལ་ཞིབ་འཇུག་བྱེད་མཁན་གྱི་ཧྥ་རན་སིའི་བུད་མེད་
ཅིག་ཡོང་། མོས་བཤད་རྒྱུར། ཁོ་ཚོའི་མི་རིགས་ལྟར་ན། རྒྱལ་ཁབ་
གང་དུ་འཚོ་སྡོད་བྱས་ཡོད་ཀྱང་། རང་མི་རིགས་ཀྱི་སྐད་ཡིག་ངེས་པར་
སྦྱང་དགོས། དེ་ལྟར་མིན་ཚེ། སྤུན་ཟླའི་ནང་ཁུལ་གྱི་འཕྱ་སྨོད་དང་
ཟུར་ཟ་བྱེད་ཡུལ་དུ་འགྱུར་ངེས་རེད་ཟེར། སྔོན་ཐོན་གྱི་རྒྱལ་ཁབ་ཅིག་
ལ་མཚོན་ནའང༌། རང་གི་སྐད་ཡིག་གཙོ་བྱས་ཐོག་ད་གཟོད་མི་རིགས་
— 219 -



ཟ་མ་མོའི་སྐྱིད་སྡུག་གངས་མ་ཆར།
གཞན་གྱི་སྐད་དང་ཡིག་རིགས་ལ་སྦྱོང་བ་རེད། མི་རིགས་ཤིག་འཕེལ་
རྒྱས་སུ་འགྲོ་དགོས་ན། རང་གི་རིག་གནས་ལ་བརྟེན་ནས་འཕེལ་རྒྱས་སུ་
འགྲོ་བ་ལས། གཞན་མི་རིགས་ཀྱི་རིག་གནས་ལ་བརྟེན་ནས་འཕེལ་རྒྱས་
གཏོང་སྙམ་པ་ནི་སྣང་བ་ཙམ་མོ། །དེ་བས་ཧ་ཅང་ཉག་ཕྲ་བའི་དུས་འདིར་
འུ་ཅག་བོད་པ་རེ་རེ་ནས་ཕ་སྐད་དང་ཕ་ཡིག་ཇི་ལྟར་ཁྱབ་སྤེལ་དང་གོང་
འཕེལ་དུ་གཏོང་བར། བསམ་བློ་ནན་མོ་རེ་དང་ཐབས་བཀོད་ཡག་པོ་རེ་
འཐེན་དགོས་པས་མི་ཚད་ཧ་ཅང་འཕྱིས་དྲགས་པའི་ཚོད་དུ་འདུག་གོ་སྙམ།
2005/06/20ཉིན་གྲུབ།
- 220 -



ང་དང་མཚོ་སྔོན་བོད་ཡིག་གསར་འགྱུར། །
ང་དང་མཚོ་སྔོན་བོད་ཡིག་གསར་འགྱུར།
ལོ་ངོ་ཉི་ཤུ་ཙམ་གྱི་སྔོན་ལ་ང་རང་ད་ལྟའི་ལས་ཁུངས་སུ་ལས་བགོས་
བྱས། སྐབས་དེར་ངས་མཚོ་ སྔོན་བོད་ཡིག་གསར་འགྱུར་ ཞེས་ པའི་་་
ཚགས་པར་འདི་ཐོག་དང་པོར་མཐོང་བ་ཡིན། དེ་ཡང་ལས་ཀའི་དགོས་
མཁོའི་ཆེད་ཡིན་ནའང་ཐང་མོད། ང་ཚོའི་འགོ་ཁྲིད་རྒན་པ་དེས་རྟག་
པར་མཆན་ལ་བོད་ཡིག་གསར་འགྱུར་རེ་གཉིས་བཙིར་ཡོང་སྟེ་སྙན་སྒྲོན་པ་
ཚོའི་ལག་ཏུ་བཞག་ནས་ཀློག་འདོན་བྱེད་དུ་འཇུག གཅིག་ནས་རང་གི་
ཆུ་ཚད་ཞན་དྲགས་པ་དང༌། གཉིས་ནས་གསར་འགྱུར་བསྒྱུར་མ་དང༌
རོང་འབྲོག་ཕྱོགས་ཀྱི་དཔལ་འབྱོར་དང་འཚོ་བའི་གནས་ཚུལ་ཐར་ཐོར་
རྐྱང་ལས་བཀོད་མེད་པས་བདག་གི་བལྟ་འདོད་ཀྱི་ཡི་ག་རང་ཤུགས་སུ་
འགགས་སོང་། །
དུས་ཀྱི་ལོ་ཟླ་རིམ་བཞིན་འདས་ལ། ང་རང་ཡང་ལོ་ངོ་མང་པོའི་
སྔོན་གྱི་ཕྱིའི་མོ་སྒོ་གཙོར་འཛིན་པ་དང་ནང་ཡོན་ཏན་བཏང་སྙོམས་སུ་
འཇོག་པའི་བུད་མེད་མང་མང་གི་མཛེས་དཔྱོད་ལྟ་ཚུལ་ལས་བརྒལ་ཏེ།
དཔེ་ཆ་དང་དུས་དེབ་སོགས་ཀློག་པར་དགའ་བར་གྱུར། ལྷག་པར་དུ་ཉེ་
བའི་ལོ་འདི་འགའི་རིང་ལ་མཚོ་སྔོན་བོད་ཡིག་གསར་འགྱུར་ནི་བདག་གིས་
བལྟ་འདོད་ཧ་ཅང་ཆེ་བའི་ཚགས་པར་ཞིག་ཏུ་སོང་། དེ་ག་ཚགས་པར་
ཁང་ གིས199ལོ་ནས་བཟུང་སྔོན་གྱི་རྣམ་པ་བསྒྱུར་ཏེ། བོད་རང་གི་
— 221 -



ཟ་མ་མོའི་སྐྱིད་སྡུག་གངས་མ་ཆར།
--
བསམ་བློ་ གསར་ པའི་ མྱུ་གུ་ འཁྲུངས་ སའི་ ཞིང་ ས་ གསར་ དུ་ བསྣན་ ཏེ།
མཁས་བརྒྱ་མགྲིན་གཅིག་གི་བསམ་བློ་སྒེར་གཅོད་ཀྱི་དུས་ལས་འགོངས་ཏེ་
བསམ་བློ་རང་དབང་གི་ལྟ་བ་བརྗོད་པའི་སྒེའུ་ཁུང་ཞིག་འདོན་སྤྲོད་བྱས་
པ་རེད། དེ་ནི་ཁྱེད་ ཅག་ཚགས་པར་ཁང་ལ་མཚོན་ན། དུས་དེབ་
གཞན་དང་ཚགས་པར་གཞན་ལས་ཐོད་རྒལ་བྱས་པའི་གསར་གཏོད་ཀྱི་
སྙིང་སྟོབས་ཤིག་དང༌། ཡང་ང་དང་ང་འདྲ་བའི་ལྷག་སེམས་ཀྱིས་ཕྱུག་
ཀྱང་བསམ་བློས་དབུལ་བའི་ཀློག་པ་པོ་དག་ལ་མཚོན་ན། བསམ་བློའི་
རྒྱགས་ཕྱེ་འདོན་སྤྲོད་གང་ལེགས་བྱས་པ་དང་རང་སྐྱོན་ཐེར་འདོན་བྱེད་
པའི་མེ་ལོང་ཞིག་གནང་བ་དང་ཀུན་ནས་མཚུངས་སོང་། ཁྱེད་ཅག་གི་
མཛད་རྗེས་འདི་ལ་ཀློག་མཁན་རྣམས་ཀྱིས་བསྔགས་བརྗོད་ཀྱི་མེ་ ཏོག་་་་
གཏོར་བ་ ཐོས་ལ་བདག་གིས་ཀྱང་རྗེས་ སུ་ ཡི་ རང་བྱེད་གི་ཡོད། རྒྱུ་་་
མཚན་གང་ཡིན་ཟེར་ན། ཁོ་མོ་ནི་འཚོ་གནས་དང་ཐད་ཀར་འབྲེལ་ཡོད་
ཀྱི་མི་ཆོས་རྩོམ་ཡིག་ལ་དགའ་བ་མ་གཏོགས་སྨྲ་བསམ་བརྗོད་འདས་ཀྱི་ལྷ་
ཆོས་རྩོམ་ཡིག་ལ་དགའ་པོ་མེད་པ་དང༌། རྩོམ་ཡིག་ཕྱི་མ་དེ་དག་ལས་
འཇིག་རྟེན་པའི་འཚོ་གནས་ལ་ཐད་ཀར་ཕན་ཐོགས་པ་ལྟ་ཞོག དེ་ལས་
ལྡོག་སྟེ་གཏམ་རྒྱུད་དང་ངག་རྒྱུན་དེ་དག་ལས་བུད་མེད་རྣམས་གདོན་དང་
འདྲེ་དང་སྲིན་མོ་དང་བདུད་མོ་ལྟ་བུར་སྒྲོ་བཏགས་ཏེ་རྩིས་ཐང་ལ་མཐའ་
ཅིག་ཏུ་རྡོག་བརྫིས་བྱེད་པས་ཡིན། དེ་ཡིས་ང་དང་བཅས་པའི་བུད་མེད་
རྣམས་ཀྱི་དམར་ཆུང་གི་སེམས་པའི་སྟེང་ནམ་ཡང་སོས་དཀའ་བའི་རྨ་ཁ་
བཟོས་འདུག་པ་རེད།
— 222 -



ང་དང་མཚོ་སྔོན་བོད་ཡིག་གསར་འགྱུར། །
དེ་ག་ཚགས་པར་ཁང་གིས་ཐོག་མར་མང་གཙོ་དང་འདྲ་མཉམ་རང་
དབང་རྩིས་ཐང་སོགས་ཀྱི་མི་ཆོས་རིག་གནས་ཀྱི་ས་བོན་ཐོག་མ་འདེབས་
སའི་ཁོར་ཡུག་བསྐྲུན་པ་ནས་བཟུང་། བདག་གི་སེམས་སུ་ནམ་ཞིག་ལ་
རང་གིས་ཀྱང་བུད་མེད་ཀྱི་ལས་དབང་དང་བདེ་སྡུག་ཐད་རང་གི་ལྟ་ཚུལ་
བརྗོད་པའི་རྩོམ་རེ་གཉིས་འབྲི་བའི་སྐལ་པ་རེ་ལྡན་ན་ཅི་མ་རུང་སྙམ་པའི་
རེ་སྨོན་བཅངས་མྱོང་། ཡིན་ཡང་དང་ཐོག་བསམ་ཚུལ་དེ་གཞན་ལ་གླེང་
ན་འཕྱ་སྨོད་རང་གིས་ཉོས་ཡོང་སྙམ་ནས་ད་བར་དུ་ལུས་པ་ཡིན། གང་
ཡིན་ཟེར་ན་རྩོམ་ལ་འཇུག་པ་ནི་དངོས་གནས་རང་ལ་གོམས་ལོབས་སུ་
སོང་ ཡོད་ པའི་ ཁྱིམ་ ལས་ ཙག་ ཅིག་ དང༌ གཏན་ ནས་ མི་ འདྲ་ བ་ དང་།
ཡང་བུད་མེད་ལ་དཔྱོད་ཤེས་ཡོད་པ་མ་རེད་ཟེར་བའི་སྐད་ཆ་དེ་ཡིས་ཚོར་
ཤེས་ སྐྱེན་པའི་བུད་མེད་དག་གི་རང་རློམ་དང་ཡིད་ཆེས་ལ་ ངང་ངམ་་
ཤུགས་ཀྱིས་ཁྱད་གསོད་བྱེད་ཀྱིན་ཡོད་པས་རེད། དེ་ག་ཚགས་པར་ཁང་
ནི་དེ་ལས་ལྡོག་སྟེ་བདག་དང་བདག་འདྲ་བའི “ བུད་མེད་སྐྲ་རིང་བློ་ཐུང་
མ”དག་ལ་རྟིང་སྐུལ་བྱས་ཏེ་སྤོབས་པ་སྩལ། ཁ་སང་དེ་རིང་བདག་གིས་
རྩོམ་ཐུང་རེ་གཉིས་བྲིས་པའང་དེ་དང་འབྲེལ་བ་དམ་པོ་ཡོད། དེས་ན།
དེ་གའི་བོད་ཡིག་གསར་འགྱུར་པར་འདེབས་བྱས་ནས་ལོ་འཁོརssལོན་
པར་སྙིང་ཐག་པ་ནས་བཀྲ་ཤིས་བདེ་ལེགས་ཞུ་རྒྱུ་ཡིན།
2006. 01. 01ཉིན་གྲུབ།
- 223 -



ཟ་མ་མོའི་སྐྱིད་སྡུག་གངས་མ་ཆར།
འཛམ་བུ་གླིང་ཧང་སང་བར་བཏང་བའི་ཨ་
རབ་ཀྱི་བུད་མེད་ཅིག
འཇམ་དབྱངས་སྐྱིད་ཀྱིས་བསྒྱུར།
“ ཧ་ལམ་ས་སྒང་ཧྲིལ་པོར་ཁྱབ་པའི་འགལ་རྩོད་འདི་ནི་ཆོས་ལུགས་
བར་གྱི་འགལ་རྩོད་མིན་ལ། དཔལ་ཡོན་བར་གྱི་འགལ་རྩོད་ཀྱང་མ་ཡིན།
དེ་ནི་འགལ་བ་ལྟག་སྤྲོད་དུ་སོང་བའི་དུས་རབས་གཉིས་བར་གྱི་འགལ་
རྩོད་དེ། དུས་རབས་བར་མའི་སེམས་ཁམས་དང་དུས་ རབས་ཉེར་་་་
གཅིག་པའི་བསམ་བློ་བར་གྱི་འགལ་རྩོད་དང༌། སྔོན་ཐོན་དང་རྗེས་ལུས་
བར་གྱི་འགལ་རྩོད། དཔལ་ཡོན་དང་བླུན་རྨོངས་བར་གྱི་འགལ་རྩོད།
དཔྱོད་ཤེས་དང་དམུ་རྒོད་བར་གྱི་འགལ་རྩོད། རང་དབང་དང་གཉའ་
གནོན་བར་གྱི་འགལ་རྩོད། མང་གཙོ་དང་སྒེར་གཅོད་བར་གྱི་འགལ་
རྩོད་རེད….....”
ཨ་རབ་ཀྱི་བུད་མེད་འདིའི་སྤུ་གྲི་ལྟ་བུའི་སྐད་ཆ་དེ་དག་གིས་ང་ནི་
རྦད་དེ་ཧ་ལས་པར་བཏང་སོང་།
ཉེ་ལམ་ གྲོགས་པོ་ཞིག་གིས་ཨ་རབ་ཀྱི་ཡི་གེ་དང་ཡ་ཧུ་དཱའི་ཡི་གེ།
དབྱིན་ཡིག་སོགས་ཀྱི་དྲ་ཚིགས་མང་པོའི་སྟེང་ཁྱབ་འདུག་པའི་ཕྱེད་གླིང་
བརྙན་འཕྲིན་ལས་ཁུངས་ཀྱི་རྩོད་ཤགས་ལེ་ཚན་གྱི་དུམ་ཚན་ཞིག་ཁོ་བོར་
— 224 –



་ ་ འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག
བསྐུར་སོན་བྱུང་བར། བུད་མེད་དེས་དབྱི་སི་ལམ་གྱི་ཆོས་པ་དག་ལ་
བརྒལ་བརྟག་རྩོད་ པའི་ འཁོར་ལོ་ བསྐོར་ཏེ་ ལན་མེད་ དུ་བཏང་འདུག
དེ་ནི་ངས་བལྟས་མྱོང་བའི་ཆེས་ཉམས་མཚར་བའི་བརྙན་འཕྲིན་ནང་གི་
རྩོད་པ་ཞིག་རེད་ལ། ཁོང་ནི་ངས་མཐོང་མྱོང་བའི་ཆེས་ཕུལ་དུ་བྱུང༌
བའི་བུད་མེད་གྲས་ཀྱི་གཅིག་རེད། །
ཕོ་དབང་རིང་ལུགས་པའི་རྒྱལ་ཁམས།
ཆོས་སྲིད་ཟུང་འབྲེལ་གྱི་ ཨ་རབ་པའི་ཡུལ་ལ། སྒེར་གཅོད་ཀྱིས་
དབང་བསྒྱུར་བྱེད་ཀྱི་ཡོད་པར་མ་ཟད། དེ་ནི་ཕོ་དབང་རིང་ལུགས་ཀྱིས་
ཁ་ལོ་སྒྱུར་བའི་རྒྱལ་ཁམས་ཤིག་ཀྱང་རེད། རྒྱུ་དང་སྨ་ར་བཞག་པའི་
མུལ་ ལའmulahsརྣམས་ ཀྱིས་ ཡོད་ ཚད་ ལ་ དམ་ བསྒྲགས་ བྱེད་ གི་ ཡོད།
ཡུལ་དེ་རུ་བུད་མེད་ལས་རྔ་མོང་གི་རིན་ཐང་ཆེ་ཞིང་། ཁོ་མོ་ཚོར་ཁེ་
དབང་ཏོག་ཙམ་མེད་ལ། ཐ་ན་རང་གི་ངོ་གདོང་ཡང་བཏུམ་དགོས་ཀྱི་
འདུག ཨ་རི་དང་ནུབ་གླིང་ལ་སྨྱོ་ཧམ་གྱིས་ངོ་རྒོལ་ཁྲོམ་སྐོར་བྱེད་མཁས་
པའི་སྐྱེས་པ་དེ་དག་གིས། ཁྲིམས་མཐུན་ལུགས་མཐུན་སྒོས་ཆུང་མ་་་
གསུམ་བཞི་རེ་བླངས་ཆོག་ཀྱང་། བུད་མེད་ཚོས་རླངས་འཁོར་གཏོང་
བའང་ནག་ཉེས་སུ་བརྩི་ན། གཉེན་དོན་ཐད་ཁོ་ཚོ་དང་འདྲ་བའི་ཁེ་
དབང་ནི་ག་ལ་ཡོད་དེ་གར་ཡང་མེད་དོ། །
དབྱི་སི་ལམ་རིག་གནས་ཀྱི་ཞན་ཆའི་སྐོར། བུད་མེད་རྣམས་ལ་དེ་
— 225 -



ཟ་མ་མོའི་སྐྱིད་སྡུག་གངས་མ་ཆར།
བས་ཀྱང་ཁ་གྲགས་དབང་མེད། “ འཛམ་གླིང་འདིར་དབྱི་སི་ལམ་གྱི་
ཆོས་སྒོར་མི་ཞུགས་མཁན་ཐམས་ཅད་དྲག་པོའི་དམག་འཐབ་ལ་བརྟེན་
ནས་མུ་ཟི་ལིམ་དུ་བསྒྱུར་དགོས” ཞེས་འབྱུང་བའི་ཀུ་རན་གསུང་རབ་ནི།
ཁོ་ཚོའི་བླང་དོར་འཇུག་ལྡོག་གི་ཚད་གཞི་ཉག་གཅིག་རེད། ཡུལ་དེ་རུ་
རིག་གནས་དེ་དང་ཆོས་ལུགས་དེ་ལ་སྐྱེ་བོ་སུས་ཀྱང་སྐྱོན་བརྗོད་བྱེད་མི་
ཆོག་པ་རེད། དྲག་པོའི་འདུ་བྱེད་མ་བཏང་བའི་ཆོས་ལུགས་བསམ་བློ་
དེའི་རྐྱེན་གྱིས་ཨ་རབ་ཡུལ་གྱི་སྐྱེས་པ་ཚོས་ག་ས་གང་གི་ཟ་ཁང་དང་སློབ་གྲྭ།
རྒན་གསོ་ཁང་། ཐ་ན་གཉེན་སྟོན་བྱེད་བཞིན་པའི་ལྷ་ཁང་དུའང་རང་
ཤི་འགད་རྫས་ཀྱིས་འགད་གཏོར་བྱེད་པ་རེད།
ཨ་རབ་ཡུལ་གྱི་རྒྱུ་འབྲས་བློ་མིག
བློ་ཡུལ་ལས་འདས་པ་ཞིག་ནི། སུས་ཀྱང་དྲང་གཏམ་བཤད་མི་
ཕོད་ པའི་རྒྱལ་ཁམས་དེ་རུ། བུད་མེད་རྟུལ་ཕོད་ཅན་ཞིག་བྱུང་བ་དེ་
རེད། བུད་མེད་དེས་ཨ་རབ་ཀྱི་ཕྱེད་གླིང་བརྙན་འཕྲིན་ལས་ཁུངས་ཀྱི་ལེ་
ཚན་དུ་མུལ་ལའ་རྣམས་དང་ཁ་རི་ཁ་ཐུག་ཏུ་རྩོད་པ་བྱས་ཤིང༌། དོན་
དངོས་དང་། བདེན་པ། གནས་ལུགས་ངོ་མ་རྣམས་སྙིང་སྟོབས་ཆེན་
པོས་བརྗོད་དེ། དབྱི་སི་ལམ་གྱི་རིག་གནས་ལ་སུན་འབྱིན་དང་། ཡ་ཧུ་
དཱ་དང་ནུབ་གླིང་རིག་གནས་ལ་མཐའ་གཅིག་ཏུ་ཕྱོགས་སྐྱོར་བྱས་པ་རེད།
ཞག་མ་གཅིག་གི་ཡུན་ལ། ཁོང་ཉིད་ཨ་རབ་ཡུལ་གྱི་རྒྱུ་འབྲས་བློ་མིག་ཏུ་
- 226 -



འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག།
གྱུར་སོང༌། །
ཁོང་ནི་ད་ལོ་རང་ལོ47ཡིན་པའི་ཝ་ཧྥའ་སུལ་ཐནིཟེར་བ་དེ་རེད།
སི་རི་ཡ་ནས་སྐྱེས་ཤིང་འཚར་བའི་ཁོང་ཉིད་ཀྱང་དང་ཐོག་དབྱི་སི་ལམ་
ཆོས་ལུགས་ལ་དད་མོས་བྱེད་མཁན་ཞིག་ཡིན་མོད། ཕྱི་ཕྱིར་བྱུང་བའི་
དོན་རྐྱེན་ཞིག་གིས་ཁོང་རྦད་དེ་བསྒྱུར་པ་རེད། 1979ལོའི་ཉིན་ཞིག་ལ།
འཇིགས་སྐུལ་པ་སྐོར་ཞིག་ཏ་མ་སི་ཁུར་ཡོད་པའི་ཁོ་ཚོའི Aleppoསློབ་ཆེན་
ནང་ ཤོར་ཡོང་སྟེ། “ Allah is great!” (ཨ་ལྷ་ནི་བླ་ན་མེད་པ་གོང་ན་མེད་པ་ཡིན）
ཞེས་ཁ་ནས་ཀུ་ཅོ་འདོན་ཞིང་ལག་ཏུ་མེ་མདའ་བཟུང་སྟེ། ཁོ་ཚོའི་དགེ་
རྒན་ཆེན་མོ་དེ་གནས་དེ་ཉིད་དུ་བསད་པར་མ་ཟད། ད་དུང་ཞེ་སྡང་
གིས་བེམ་པོ་དེ་ལ་མེ་མདས་བསྟུད་མར་བརྒྱ་ལྷག་བརྒྱབ། དོན་རྐྱེན་དེས་
ཁོང་ཉིད་ཧོན་ཐོར་སོང་། དེ་བས་ལྷ་དེ་ནི་རང་གིས་འདོད་པའི་ལྷ་དེ་
མིན་ལ། ཆོས་དེ་ཡང་རང་གིས་འདོད་པའི་ཆོས་དེ་མིན་པ་ཁོང་གིས་
གཞི་ནས་རྟོགས་ཤིང༌། སྔོན་ཆད་རང་གིས་རིལ་གྱིས་དང་ལེན་བྱས་ཟིན་
པའི་དབྱི་སི་ལམ་ གྱི་རིག་གནས་ཡོད་ཚད་ལ་དོགས་སློང་བྱེད་མགོ་ཡང་
དུས་དེ་ཉིད་ནས་བརྩམས།
ཆོས་ལུགས་དེ་འདྲ་གཙུག་ཏུ་བཀུར་བའི་རྒྱལ་ཁབ་ལས་བྲོས་བྱོལ་
བྱས་ཏེ། དཔལ་ཡོན་ངོ་མ་ཞིག་འཚོལ་རྒྱུའི་དམ་བཅའ་སེམས་ལ་བཀོད་
1 ཝ་ཧྲུའ་སུལ་ཐན། ( Wata Sultan, h.#: ]<4,1959-)འཁྲུངས་ཡུལ་སི་རི་ཡ།
《བྲོས་ཐར་བཙོན་མ་ན་རེ། ལྷ་དེ་བདུད་ངོ་མ་ཞིག་ཡིན་ན》སོགས་འདུག་
བརྩམས་ཆོས
— 227 -
བ་



ཟ་མ་མོའི་སྐྱིད་སྡུག་གངས་མ་ཆར།
ཡོད་པས། 1989ལོར་ཁོང་སྟངས་དཔྱལ་དང་ཕྲུ་གུ་ཚོ་ལུ་ཟི་ཨན་ཅི་ལེ་རུ་
འབྱོར། ས་དེ་རུ་ཁོང་གིས་སེམས་ཁམས་རིག་པར་སྦྱང་བ་བྱས་ ཤིང་།
ཕྱིས་སུ་སེམས་ནད་གསོ་དཔྱད་ཀྱི་ལས་ཀ་གཉེར་བ་རེད། ཁོང་གིས་རྟག་
པར་དྲ་རྒྱའི་སྟེང་རྩོམ་ཡིག་བྲིས་ཏེ་ཐལ་མཐར་ལྷུང་བའི་དབྱི་སི་ལམ་པ་
དག་དང་རྩོད་པ་བྱེད་ཅིང་། གནས་ཚུལ་དེ་ཕྱིས་སུ་ཕྱེད་གླིང་བརྙན་
འཕྲིན་ལས་ཁུངས་ཀྱིས་ཤེས་རྗེས། ཁོང་བརྙན་འཕྲིན་གྱི་རྩོད་ཤགས་ལེ་
ཚན་དུ་གདན་འདྲེན་ཞུས། ཁོང་གིས་ཐོག་མཐའ་བར་གསུམ་དུ་རང་
དབང་གི་རིན་ཐང་མཆོག་ཏུ་འཛིན་ཞིང་། དབྱི་སི་ལམ་ཆོས་ལུགས་ཀྱི་
ཞན་ཆ་ལ་བག་ཚ་བ་མེད་པར་སྡིགས་མཛུབ་འཛུགས་པ་རེད། མ་ཟད་
ཁོང་ཉིད་ཁ་ཤུགས་ཆེ་ཞིང་ངག་སྒོ་ཡངས་པ། རིག་པ་རྣོ་ཞིང་རིགས་
ལམ་གསལ་བའི་ཁར། གཉོམ་ཕྲ་མོ་ཙམ་ཡང་མི་འཁུར་བས་ན། ཁོང་
གི་མདུན་སར་ཨ་རབ་མཁས་པ་རྣམས་ཀྱི་ངག་ལྕེ་རང་ཤུགས་སུ་ལྐུགས་
འགྲོ་བ་རེད། རྒྱུ་མཚན་དེའི་དབང་གིས་ཁོང་ལ“དབྱི་སི་ལམ་ལྷའི་རིག་
པ་མཁན་ཚོའི་དགྲ་གཤེད”དུ་འབོད་ཀྱི་འདུག
ལྷག་པར་དུ་ད་ལོའི (2006) ཟླ2པའི་ཚེས21ཉིན་ལ། ཁོང་གིས་
ཕྱེད་གླིང་བརྙན་འཕྲིན་གྱི་ལེ་ཚན་དུ་ཨེ་ཅིབ་ཀྱི་དབྱི་སི་ལམ་ཆོས་པ་རྣམས་
དང་རྩོད་པ་བྱས་པ་དེ་ནི་ངོ་མཚར་ཅི་བས་ཆེ་ཞིང༌། བར་ཤར “གསར
(འགྱུར་བརྒྱུད》ལམ་ཞིབ་འཇུག་ཁང”གིས་ལེ་ཚན་དེའི་དུམ་ཚན་ཞིག་དྲ་
རྒྱའི་སྟེང་བཀོད་འཕྲལ་ གྲགས་འགུལ་ཆེན་པོ་བྱུང་། སྐད་རིགས་ སྣ་་
- 228 -



འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག
，
ཚོགས་ཀྱི་དྲ་ཚིགས་མང་པོས་ལེ་ཚན་དེ་འདྲེན་སྤྱོད་བྱས་ཤིང་། Memri
Tvགཅིག་པུའི་སྟེང་ལེ་ཚན་དེ་ཉིད་ཕབ་ལེན(F ) བྱས་གྲངས་ཁྲི་བརྒྱ་
ལས་བརྒལ་འདུག་ལ། googleནང་ཁོང་གི་གནས་ཚུལ་སྐོར་གྱི་ཡིག་བྱང་
གྲངས་ཀ་ཁྲི་བརྒྱ་ལྷག་ལ་སླེབས་འདུག མ་ཟད་ཉི་མ་རེར་ཧ་ལམ་ཁྲི་
བཅུས་འཕར་སྣོན་འབྱུང་གི་ཡོད་ཁར། དེ་འབྲེལ་གྱི་དཔྱད་གཏམ་ཡང་
ཁྲི་ སྟོང་མང་པོར་སླེབས་ཤིང་། དེ་དག་ཁྲོད་མི་ལ་ལས་ ཁོང་ལ “ དུས་
རབས་གསར་པའི་ལྷ་མོ"ཞེས་བསྔགས་བརྗོད་བྱས་འདུག
ལེ་ཚན་དེ་ལས་ཨ་རབ་ཡུལ་ལ་རེ་བ་ཡོད་པ་ཤེས་ཐུབ་པར་མ་ཟད།
རིགས་རྒྱུད་མི་གཅིག་པ་ཡིན་ན་འདྲ། རིག་གནས་རྒྱབ་ལྗོངས་ཐ་དད་པ་
ཡིན་ན་འདྲ། སྒེར་གཅོད་ཀྱི་སུན་གཙེར་ཚ་ནན་འོག་གནས་ཤིང་ས་ཆ་
མི་འདྲ་བར་འཚོ་བའི་མི་ཚོགས་གང་ཞིག་ཡིན་ནའང་། གང་དེ་འགྲོ་བ་
མི་ ཞིག་ཡིན་ཕྱིན། སེམས་བསམ་པའི་གཏིང་ནས་ རང་ དབང་ལ་རེ་་
འབོད་དང༌། དཔལ་ཡོན་ལ་རེ་སྨོན་བྱེད་ངེས་པའང་ལས་སླ་མོས་རྟོགས་
ཐུབ།
དཔལ་ཡོན་བར་འགྲན་རྩོད་ལས་འགལ་རྩོད་མེད།
ཝ་ཧྲིའ་སུལ་ཐན་གྱིས་ཧར་ཝུར་སློབ་ཆེན་གྱི་དགེ་རྒན་ཆེན་མོ་ཧུན་
- 229 -



ཟ་མ་མོའི་སྐྱིད་སྡུག་གངས་མ་ཆར།
ཐིན་ཐོནགྱི་ལྟ་བ་ལས་ལྷག་པའི་ལྟ་བ་གཞན་ཞིག་བཏོན་པ་འདི་ལྟ་སྟེ།
དཔལ་ཡོན་ཕན་ཚུན་བར་འགྲན་རྩོད་ལས་འགལ་རྩོད་རྩ་བ་ནས་མེད་ཅེས་
པའོ། ། ཁོང་ལྟར་ན་དབྱི་སི་ལམ་ཆོས་ལུགས་ནི་དཔལ་ཡོན་ཞིག་མ་རེད།
གང་ཡིན་ཟེར་ན། ཆོས་ལུགས་དེས་མི་རྣམས་གདུག་རྩུབ་དང་དམར་
གསོད་ཀྱི་ལམ་དུ་བཀྲི་བས་རེད་ཅེས་པའོ། །ཁོང་གིས། ཀུ་རན་གསུང་
རབ་ཏུ་འཛམ་གླིང་འདིར་དབྱི་སི་ལམ་ཆོས་ལུགས་ལ་དད་མོས་མི་བྱེད་
མཁན་ཐམས་ ཅད་ དྲག་པོའི་དམག་འཐབ་ལ་བརྟེན་ནས་མུ་ཟི་ལིམ་དུ་
བསྒྱུར་དགོས་ཞེས་གསལ་བོར་བཀོད་འདུག་པ་དང་། ཡང་ཁོང་གིས།
དབྱི་སི་ལམ་དང་ཡ་ཧུ་དཱ་པ་གཉིས་བསྡུར་ནས་བཤད་རྒྱུར། ཡ་ཧུ་དཱ་པ་
རྣམས་ཀྱིས་དཀའ་སྡུག་ཆེན་པོ་གང་མང་མྱངས་ཏེ་འཛམ་གླིང་གི་ཡུལ་གྲུ་
ཀུན་ཏུ་འཁྱམས་མྱོང་བ་རེད། ད་ལྟ་ཁོ་ཚོར་འཛམ་གླིང་མི་མང་གི་གུས་
བཀུར་ཐོབ་པ་ནི། ཁོ་ཚོས་གདུག་རྩུབ་དང་དམར་གསོད་ལ་བརྟེན་ནས་
བྱུང་བ་མ་ཡིན་པར། དེ་ལས་ལྡོག་སྟེ་རྡོག་རྩ་གཅིག་སྒྲིལ་གྱིས་འཇིག་
རྟེན་ཁམས་འདིར་ཤེས་བྱ་ཡོན་ཏན་ཕུལ་བ་ལ་བརྟེན་ནས་བྱུང་བ་རེད།
འོན་ཀྱང་མུ་ཟི་ལིམ་གྱིས། སངས་རྒྱས་ཆོས་ལུགས་ཀྱི་སྐུ་རྟེན་ ཤུལ་མེད་
རྩ་བརླག་གཏོང་བ་ལ་སོགས་ལས་གཞན་ཅི་ཞིག་ཤེས་སམ་ཞེས་སོ། །
ཁོང་གིས་མགྲིན་པ་གཟེངས་སུ་བཏེགས་ནས། ང་ཚོ་སུས་ཀྱང་ཡ་
1) ཧུན་ཐིན་ཐོན།( Samuelp Huntington, ཙཱརྟER,1927-)འཁྲུངས་ཡུལ་ཨ་རི། ཧར་ཝུར་སློབ་ཆེན་གྱི་
དགེ་རྒན་ཆེན་མོ། ཆབ་སྲིད་རིག་པ་མཁན། བརྩམས་ཆོས«དཔལ་ཡོན་གྱི་འགལ་རྩོད»སོགས་འདུག་
- 230 -



འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག །
-
--
ཧུ་དཱ་པ་ཞིག་གིས་གཞན་གྱི་ཆོས་ཁང་བརླགས་པ་མཐོང་མ་མྱོང་། ང་ཚོ་
སུས་ཀྱང་ཡ་ཧུ་དཱ་པ་ཞིག་གིས་མི་གསོད་པ་ལ་བརྟེན་ནས་ངོ་རྒོལ་བྱེད་པ་
མཐོང་མ་མྱོང་། ང་ཚོ་སུས་ཀྱང་སངས་རྒྱས་ཆོས་ལུགས་པ་ཞིག་གིས་
དབྱི་སི་ལམ་ལྷ་ཁང་མེར་སྲེག་པ་དང༌། མུ་ཟི་ལིམ་གསོད་པ། གཞན་
གྱི་གཞུང་ཚབ་ཁང་ལ་རྒོལ་བ་བྱེད་པའང་མཐོང་མ་མྱོང་། མུ་ཟི་ལིམ་ཁོ་
ནས་ སོ་སོའི་ཆོས་ལུགས་ཀྱི་ཕྱིར་དུ། གཞན་གྱི་ཆོས་ཁང་མེར་སྲེག་པ་
དང༌། མི་གསོད་པ། གཞན་གྱི་གཞུང་ཚབ་ཁང་ལ་གཏོར་བརླག་བྱེད་
པ་རེད་ཅེས་སོ། །
མཇུག་མཐར་ཁོང་གིས་མུ་ཟི་ལིམ་ཐམས་ཅད་ལ། “ མུ་ཟི་ལིམ་
གྱིས། ཁོ་ཚོར་བརྩི་བཀུར་བྱེད་དགོས་པའི་རེ་བ་ཕར་གཞན་ལ་མ་བཏོན་
གོང་དུ། མིའི་རིགས་ལ་ལེགས་སྐྱེས་ཅི་ཞིག་འབུལ་རྒྱུ་ཡིན་པ་ཚུར་རང་
ལ་ངེས་པར་འདྲི་དགོས”ཞེས་འབོད་སྐུལ་བཏང་འདུག
ཁོང་གིས་དབྱི་སི་རལ་རླུང་འཕྲིན་ལས་ཁུངས་ཀྱི་བཅར་འདྲི་དང་
ལེན་བྱེད་སྐབས། དབྱི་སི་ལམ་གྱི་རྒྱལ་ཁམས་སུ་ཕོ་དབང་རིང་ལུགས་
པའི་གཉའ་གནོན་ཚད་མེད་མྱོང་བཞིན་པའི་ཨ་རབ་བུད་མེད་རྣམས་ལ་ནི་
སྔར་བས་ལྷག་བསམ་ཟོལ་མེད་ཀྱིས། “ ངས་དབྱི་སི་ལམ་ཡུལ་གྱི་བུད་
མེད་རེ་རེ་ལ་བཤད་འདོད་པ་ནི། སྣེ་འདྲེན་ངོ་མ་ནི་ཁྱོད་ཉིད་ཡིན་པས།
གལ་ཏེ་ཁྱོད་ཀྱིས་རླངས་འཁོར”ལ་ཁ་ལོ་བྱས་ཏེ། ང་ཚོའི་མི་རབས་
གསར་པ་བདེ་བླག་ངང་དམིགས་སར་མ་བསྐྱལ་ཚེ། ང་ཚོའི་མི་དམངས་
- 231 -



ཟ་མ་མོའི་སྐྱིད་སྡུག་གངས་མ་ཆར།
ལ་ཐར་ལམ་ཡེ་ནས་ཡོད་མི་སྲིད་ཅེས་པ་དེ་ཡིན” ཞེས་འབོད་སྐུལ་བཏང་
འདུག
ཁྱེད་ཀྱིས་ཚེ་སྲོག་སྐྱེད་ཐུབ་ན། ཚེ་སྲོག་ལ་སྲུང་སྐྱོབ་
ཀྱང་བྱེད་ཐུབ་ངེས་ཡིན།
ཝ་ཧྲུའ་སུལ་ཐན་གྱིས། བུད་མེད་ཀྱི་རང་བཞིན་ནི་དྲག་རྩུབ་དང་
བཙན་ཤེད་མ་ཡིན་པར། ཞི་དུལ་དང་དཀྱེལ་ཡངས་ཡིན་ཞེས་ནན་ཏན་
དུ་བཤད་འདུག ཁོང་ན་རེ། “དབྱི་སི་ལམ་གྱི་སྐྱེས་པ་ཚོས་ཕམ་ཁ་མ་
གཏོགས་ གཞན་ ཅི་ ཡང་ར་སྤྲོད་བྱས་མྱོང་མེད། ཁོ་ཚོས་ཁྱོད་ཚོ་བས་
མཐའ་རུ་དེད་རྗེས། ཁྱོད་ཅག་ཁྲིད་དེ་འགྲོ་ས་ནི་སྡུག་བསྔལ་གྱི་མེ་
འོབས་ཡིན་པ་དེ་བུད་མེད་རེ་རེས་ངེས་པར་ཤེས་དགོས་ལ། རང་མགོ་
རང་འདོན་བྱེད་དགོས་པའང་བུད་མེད་རེ་ རེས་ངེས་པར་ཤེས་དགོས”
ཞེས་པ་དང༌། “ཁྱེད་ཀྱིས་ཚེ་སྲོག་སྐྱེད་ཐུབ་ན། ཚེ་སྲོག་ལ་སྲུང་སྐྱོབ་
ཀྱང་བྱེད་ཐུབ་ངེས་ཡིན”ཞེས་སོ། །
ཁོང་གིས་ གསོང་བོར་བརྗོད་དོན། “ ངས་བསྒྲུབ་འདོད་ པ་ནི།
ང་ཚོའི་མི་མང་གི་བསམ་གཞིག་བྱེད་སྟངས་བསྒྱུར་རྒྱུ་དེ་ཡིན། རྒྱུ་མཚན་
ནི་ཁོ་ཚོ་དབྱི་སི་ལམ་ཆོས་ལུགས་ཀྱི་མི་གཏའ་རུ་ གྱུར་ནས་དུས་རབས
14འགོར་སོང༌། མི་གཏའ་རུ་གྱུར་ཟིན་པའི་སྐྱེ་བོ་སུ་ཞིག་ཡིན་ཀྱང་
བཙོན་སྲོལ་གཏོར་ཏེ་བཙོན་ཁང་ནས་བྲོས་ཐར་བྱེད་ཐུབ་ཐབས་མེད་པས་
--
- 232 -



་
འ ཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག
ན། ཕྱི་ལོགས་ཀྱི་མི་ཚང་མས་ཁོ་ཚོ་བཙོན་ ཐར་བྱེད་པར་རོགས་སྐྱོར་
བྱས་ན་འགྲིག”ཅེས་སོ། །
ཝ་ཧྲུའ་སུལ་ཐན་ཞག་མ་གཅིག་གི་ཡུན་ལ་འཛམ་གླིང་གསར་འགྱུར་
བརྒྱུད་ལམ་ཁག་གི་དོ་སྣང་བྱ་ཡུལ་དུ་གྱུར། 《ནེའུ་ཡོག་དུས་བབ་ཚགས་
པར》དང༌། 《ལུ་ཟི་ཨན་ཅི་ལེ་དུས་བབ་ཚགས་པར» CNNབརྙན་
འཕྲིན། ཧྥ་རན་སིའི《འཛམ་གླིང་ཚགས་པར» དབྱི་སི་རལ་གྱི་རླུང་
འཕྲིན་ལས་ཁུངས་སོགས་ལས་ཁོང་གི་གནས་ཚུལ་སྤེལ་འདུག་ལ། དེ་
དང་འབྲེལ་ནས《ཝ་ཞིན་ཐོན་དུས་བབ་ཚགས་པར》དུ་ཁ་བྱང་ལ“རྒྱལ་
ཁོངས་ཨ་རི་ནས་ཡིན་པའི་ཨ་རབ་ཀྱི་བུད་མེད་དཔའ་ངར་ཅན༌ཞེས་པའི་
ཆེད་བརྗོད་སྤེལ་འདུག ཕྱེད་གླིང་བརྙན་འཕྲིན་ལེ་ཚན་དུ་ཁོང་གིས་
དབྱི་སི་ལམ་གྱི་ལྷའི་རིག་པ་མཁན་ཚོར་རྩོད་པ་བྱས་པ་དེ། སྐད་རིགས་
མི་འདྲ་བ་སྣ་ཚོགས་སུ་བསྒྱུར་ཏེ། མི་ཁྲི་སྟོང་མང་པོས་སྦྱར་བྱང་བྲིས་
ནས་གླེང་མོལ་བྱས་པ་དང་། དེ་ནི་ཉེ་བའི་ཆར་དྲ་རྒྱའི་སྟེང་གི་གསར་
འགྱུར་ཆེ་གྲས་ཁྲོད་ཀྱི་གཅིག་རེད།
《ནེའུ་ཡོག་དུས་བབ་ཚགས་པར》དུ་བཀོད་དོན། ལ་ཧྥའ་སུལ་
ཐན་གྱི་དཔའ་སྤོབས་ལ་ནུབ་གླིང་གི་རང་དབང་རྒྱལ་ཁབ་ཀྱི་མི་རྣམས་
ཀྱིས་གུས་སྨོན་བྱེད་པར་མ་ཟད། ཁོང་གིས་མུ་ཟི་ལིམ་ཉུང་ཤས་ཤིག་
གིས་ལྐོག་ཏུ་མ་ གཏོགས་བཤད་མི་ཕོད་པའི་སྐད་ཆ་དེ་དག མངོན་
གསལ་འཛེམ་མེད་ཀྱིས་བརྙན་འཕྲིན་ལས་བཤད་པ་ལ། མུ་ཟི་ལིམ་རྒྱལ་
- 233 -



ཟ་མ་མོའི་སྐྱིད་སྡུག་གངས་མ་ཆར།
ཁབ་ཀྱི་བཅོས་བསྒྱུར་མཁན་དག་གིས་ཀྱང་བསྟོད་ར་བྱེད་ཀྱི་ཡོད་པ་རེད།
དེ་ལྟ་ནའང་། ཁོང་གིས་མུལ་ལའ་རླུང་ཁམས་ཅན་ཚོའི་སྡང་ཟུག་
ཀྱང་བཟེད་དགོས་བྱུང༌། 《ནེའུ་ཡོག་དུས་བབ་ཚགས་པར》དུ་བཀོད་
དོན། འཛམ་གླིང་ཡུལ་གྲུ་ཁག་གི་དབྱི་སི་ལམ་ཆོས་པ་ཚང་མས་ཁོང་ལ་
བཤུང་གིན་འདུག་ལ། ཁོང་གི་ཁྱིམ་ གྱི་ཁ་པར་གྱི་ སྐད་འཇོག་སར་་་་
འཇིགས་སྐུལ་གཏོང་བའི་སྐད་ཆ་རྒྱུན་མི་ཆད་དེ། དཔེར་ན། “ འོ།
ཁྱོད་ད་དུང་ཤི་མེད་དམ། ཚེ་ཟད་མ་ཁྱོད་ཀྱིས་སྒུགས་སྡོད”ཅེས་པ་དང་།
LỊEaraIVE 35 555558 -ã as 55 TK5835/
དེ་ང་ཡིན” ཞེས་པ་ལྟ་བུ་རེད། དབྱི་རན་གྱི་ཧོ་མེ་ནེ@ ཡིས《བདུད་ཀྱི་
སྙན་ངག་གི་བསྟན་བཅོས》ཀྱི་རྩོམ་པ་པོ་ར་ཞི་ཏེྋབསྒྲལ་རྒྱུའི་བཀའ་ལུང་
བསྒྱུར་པ་ལྟར། ཕྱེད་གླིང་བརྙན་འཕྲིན་གྱི་རྩོད་ཤགས་ལེ་ཚན་དུ་ཕམ་ཁ་
མྱངས་པའི་མུལ་ལའ་ཚོས་ཀྱང་ཁོང་ལ་ཆོས་ཀྱི་བཀའ་ཆད་གཏོང་གྲབས་
འདུག
འོན་ཀྱང་ཁོང་ལ་ཞེད་སྣང་གང་ཡང་སྐྱེ་ཡི་མེད་པ་རེད། ཁོང་གིས
«ནེའུ་ཡོག་དུས་བབ་ཚགས་པར》ལ་བཤད་དོན། “ ཤེས་ཡོན་གྱིས་ང་
རང་བསམ་བློ་རྗེས་ལུས་དེ་ལས་ཐར་དུ་བཅུག་ཅིང་། མུ་ཟི་ལིམ་མི་མང་
ཡང་དད་པ་སྐྱོན་ཅན་དེ་ལས་བཅིངས་འགྲོལ་གཏོང་མཁན་ཞིག་མེད་ན་ག་
ཧོ་མེ་ནེ།( Khomeini Ruhollah, ཝ ཚུ g, 1902 1989) སྐྱེས་ཡུལ་དབྱི་རན། དབྱི་སི་ལམ་ཆོས་
ལུགས་ཀྱི་གྲུབ་མཐུའ་ཞིག་གི་གོང་ས།
ལྷུར་ཞི་ཏེ།(Salman Rushdie, fz+i#,1947-》དབྱིན་ཇིའི་རྩོམ་མཁན། རྒྱ་གར་གྱི་མུ་ཟི་ལིམ་དུད་ཁྱིམ་
ཞིག་ཏུ་སྐྱེས། བརྩམས་ཆོས《བདུད་ཀྱི་སྙན་ངག་གི་བསྟན་བཅོས》སོགས་འདུག
— 234 -



འཛམ་བུ་གླིང་ཧང་སང་བར་བཏང་བའི་ཨ་རབ་ཀྱི་བུད་མེད་ཅིག
ལ་འགྲིག” ཟེར། ཁོང་གིས་ཨ་རབ་ཀྱི་ཡི་གེས་དཔེ་ཆ་དེབ་གཉིས་བྲིས་
མྱོང་། མིག་སྔར་དབྱིན་ཡིག་གི་ལམ་ནས་དཔེ་ཆ་གསུམ་པ་དེ་བྲིས་ཚར་
ལ་ཉེ། དེའི་ཁ་བྱང་ལ《བྲོས་ཐར་བཙོན་མ་ན་རེ། ལྷ་དེ་བདུད་ངོ་མ་
ཞིག་ཡིན་ན»ཟེར། 《ནེའུ་ཡོག་དུས་བབ་ཚགས་པར》དུ། དཔེ་ཆ་
འདི་དཔར་སྐྲུན་བྱས་རྗེས། “ ཨ་རབ་རྒྱལ་ཁམས་དེ་ཕུ་དཀྲུག་མདའ་
དཀྲུག་ཅིག་བྱེད་ཡོང་ཐག་ཆོད་རེད”ཟེར། །
ཁོང་གི་ཨ་མ་དང་ནུ་བོ་སོགས་ད་དུང་སི་རི་ཡ་རུ་བསྡད་ཡོད། ཁོ་
ཚོས་ཡུལ་ཐ་ལིན་དུ་སྡོད་པའི་ནུ་མོ་བརྒྱུད་ནས་སྐད་སྐུར་བ་མ་གཏོགས་
ཁོང་དང་ཐད་ཀར་འབྲེལ་གཏུགས་བྱེད་ཕོད་ཀྱི་མེད། ཁོང་གིས་བརྙན་
འཕྲིན་དུ་དབྱི་སི་ལམ་ཆོས་ལུགས་ལ་སྐྱོན་བརྗོད་བྱས་རྗེས། ནུ་བོ་གཉིས་
ཀ་སི་རི་ཡའི་གསང་བའི་ཉེན་རྟོག་པས་ཁྲིད་སོང་སྟེ་འདྲི་རྩད་བྱས། དེ་
ཡིན་ཀྱང་ཝ་ཧྥའ་སུལ་ཐན་གྱིས་བཤད་རྒྱུར། “ང་རང་ལ་ཞེད་སྣང་མེད།
ང་ནི་རང་ཉིད་ཀྱི་ལྟ་བ་ལ་ཡིད་ཆེས་ཡོད། ལས་འདི་ནི་ལེ་དབར་སྟོང་གི་
རྒྱང་སྐྱོད་ཅིག་དང་འདྲ་ལ། གོམ་པ་དང་པོ་དང་དཀའ་ཁག་ཆེས་ཆེ་
བའི་མལ་ལེzoདེ་ང་བགྲོད་ཚར”ཟེར། །
བུད་མེད་འདི་ཡིས། ཨ་རབ་འཇིག་རྟེན་ཧྲིལ་པོ་མངོན་མཐོར་
བསྟད་དོ། །
ལྷ་མོ་སྐྱབས་ཀྱིས་ཞུ་དག་བྱས།
2007. 04. 06ཉིན་གྲུབ།
— 235 -



ཟ་མ་མོའི་སྐྱིད་སྡུག་གངས་མ་ཆར།
རང་གི་ཁེ་དབང་རང་གིས་བསྲུང་དགོས།
གཞུང་ལས་ཁང་དུ་ལས་གྲོགས་ཚོས་སྔར་རྒྱུན་བཞིན་དལ་བག་ལྷོད་
གཡེང་ངང་རང་རང་གི་ལས་ཀ་བྱེད་བཞིན་འདུག བདག་གིས་ཀྱང་ཉི་
མ་དེའི་གསར་འགྱུར་སྒྲིག་སྦྱོར་གྱི་ལས་ཀར་སྟ་གོན་གྱིས་དུས་ཚོད་གཅིག་
ངང་གིས་འདས་པར་བྱས། གློ་བུར་དུ་འཇིགས་ཡེར་བའི་ཁ་པར་ཞིག་
གིས་ ངའི་ སྙིང་ ཁམས་ ཡང་ བསྐྱར་ དྲག་ལྡིང་ ཐེངས་ཤིག་བྱེད་ དུ་བཅུག
ཁྱོད་ཀྱིས་རང་གི་བུ་མོའི་དོན་དག་དེ་ཤེས་མེད་དམ་ཞེས་ངོ་མི་ཤེས་པའི་རྒྱུ་
མི་སྐྱེས་པ་ཞིག་གི་ཁ་པར་འབྱོར། བདག་གིས་དོན་དག་གང་ཡིན་གསལ་
བོར་ལབ་རོགས་ཞེས་བཤད་པ་ན། ཁྱོད་སློབ་གྲྭར་ཤོག་དང་ཤེས་ཀྱི་རེད་
ཟེར། སྐབས་དེར་ངས་ད་གཟོད་ཁོ་པ་ངའི་བུ་མོའི་དགེ་རྒན་ཞིག་ཡིན་
པ་གཞི་ནས་ཤེས། ང་རང་ལམ་སེང་གཞུང་ལས་ཐོག་ཁང་གི་སྒོ་འགྲམ་
དུ་སྤྱི་སྤྱོད་རླངས་འཁོར་ཞིག་ལ་བསྡད་དེ་ཤར་མར་སློབ་གྲྭའི་ཕྱོགས་སུ་
ཕྱིན་པ་ཡིན། །
རླངས་འཁོར་དུ་ངས་ཡང་བསྐྱར་ལོ་དུ་མའི་སྔོན་གྱི་ཆག་སྒོ་དེ་དྲན་
བྱུང༌། མྱུར་སྐྱོབ་སྨན་ཁང་ཞིག་གི་ཉལ་ཁྲིའི་སྟེང་ཤ་ཉོག་རུས་ཉོག་ཏུ་
བཏང་བའི་བུ་མོ་ལོ་བཅུ་གཉིས་ཅན་ཞིག་ནད་གཡོག་མ་འགས་བསྐོར་ནས་
ཁ་ཅིག་གིས་ཁྲག་གིས་འཚོས་པའི་སྟོད་གོས་དང་དོར་མ་ཁེ་གྲིས་འདྲ་བ་
236 -



རང་གི་ཁེ་དབང་རང་གིས་བསྲུང་དགོས།
དང་། ཁ་ཅིག་གིས་སྙིང་ཁམས་ཀྱི་འཕར་ལྡིང་དང༌། དབུགས་ཀྱི་རྒྱུ་བ་
ལེན་སྟངས་ལ་བརྟག་དཔྱད་བྱེད་པ། ཁ་ཅིག་གིས་སྨན་པའི་ངག་བཀོད་
ལྟར་གནམ་ཁབ་རྒྱག་པ་སོགས་མྱུར་སྐྱོབ་བྱེད་པ་མཐོང་བ་དང༌། ཨ་མ་
དེ་ངུ་སྐད་འཛེར་འཛེར་ གྱིས་རེ་ཞིག་ ཅི་བྱ་གཏོལ་མེད་ དུ་ གྱུར་ཏེ་ཧད་
འདུག སྐབས་དེར་ཏག་ཏག་ཉིན་གུང་ཁ་ལག་གི་དུས་ལ་ཁེལ་འདུག་
པས་ལས་ ཐོག་ སྨན་ པ་ གཅིག་དང་ནད་ གཡོག་ མ་ འགའ་ ལས་ མི་འདུག
མཚམས་ཤིག་ལ་ནད་གཡོག་མ་ཞིག་གིས་ཁ་པར་ཞིག་བཏང་ནས་ཁོ་ཚོའི་
སྨན་པ་འབུམ་རམས་པ་ལ་རྨས་ཕོག་པའི་བུ་མོའི་ཁྲག་ཤེད་གོར་ཐིག་ཡིན་
པའི་གནས་ཚུལ་ སོགས་སྙན་སེང་ཞུ་ཡི་འདུག ཡིན་ནའང་སྨན་པ་་་
འབུམ་རམས་པ་དེས་སྣང་ཆེན་བྱེད་ཀྱི་མེད་པ་ནད་གཡོག་མའི་བཤད་སྒྲོས་
ལས་ཚོར་ཡོང་། སྐབས་དེར་ཨ་མ་དེ་ཐབས་ཟད་འུ་ཐུག་སྟེ་ནད་གཡོག་
མའི་ལག་གི་ཁ་པར་འཕྲོག་མ་བླངས་ཀྱིས་སྨན་པ་འབུམ་རམས་པ་དེར་བུ་
མོར་གཤག་བཅོས་མྱུར་སྐྱོབ་ཀྱི་ཞུ་བ་ནན་མོ་བྱས་ཀྱང༌། རྣ་ལམ་དུ་ལྡབ་
ལྡིབ་ཀྱི་སྐད་ཆའི་སྒྲ་ཞིག་དང་མཉམ་དུ་ཁ་པར་བཅད་པའི་སྒྲ་ཙམ་ལས་ཅི་
ཡང་ཐོས་མ་བྱུང་། དེ་བཞིན་ཨ་མའི་མིག་ཆུ་དང་བུ་མོའི་ཟུངས་ཁྲག་
གཞི་གཅིག་ཏུ་འདྲེས་ཏེ་མིག་རབ་རིབ་ཏུ་གྱུར་ནས་སྡོད་སྐབས། སྐྱེས་པ་
ལས་ཐོག་སྨན་པ་དེ་མྱུར་སྟབས་ཀྱིས་ཨ་མ་དེའི་གམ་དུ་ཡོང་ནས་ལག་ཏུ་
སྨན་ཐོ་ཞིག་བརྫངས་ཏེ་སྒོ་བསྟེན་ཁང་ལ་སྨན་ལེན་དུ་མངགས། ཨ་མ་
དེས་མིག་ཆུ་འབྱིད་ཞོར་འཁྱ་མ་འཁྱོར་གྱིས་སྒོ་བསྟེན་ཁང་གི་སྨན་རིན་
— 237 -



ཟ་མ་མོའི་སྐྱིད་སྡུག་གངས་མ་ཆར།
དངུལ་སྤྲོད་སའི་སྒེའུ་ཁུང་ཁར་འབྱོར་དུས། སྟེས་དབང་སྟབས་འགྲིག་
གིས་སྤུན་གྲོགས་མཁར་མོ་རྒྱལ་ལགས་དང་ཕྲད། ཁོ་མོས་འཚབ་འཚུབ་
ཀྱིས་རང་ལ་བྱུང་བའི་ཆག་སྒོ་རགས་ཙམ་བཤད་རྗེས་མོ་རང་སྨན་པ་སྟག་
ལྷ་རྒྱལ་ལགས་འབོད་པར་བཏང་བ་རེད།
སྤྱིར་ཆག་སྒོ་དེ་བྱུང་ནས་ལོ་ཁ་ ཤས་འདས་ཟིན་པས་ངའི་དྲན་པ་
ཅུང་ཙམ་མག་མོག་ཏུ་གྱུར་འདུག་ཀྱང་། དེ་རིང་གི་རྣ་ལ་གཟན་པའི་ཁ་
པར་དེས་ང་རང་ཡང་བསྐྱར་ཕྱིར་དྲན་གྱི་ཀློང་ལ་གཡུགས།
རླངས་འཁོར་ལས་བབས་རྗེས་ང་རང་དབུགས་ཐེངས་གཅིག་གིས་
བརྒྱུགས་ནས་སློབ་གྲྭར་འབྱོར། བུ་མོ་འདུས་པའི་སློབ་གྲོགས་རེ་གཉིས་
དགེ་རྒན་གྱི་གཞུང་ལས་ཁང་དུ་ལངས་ཆད་བཅད་འདུག་ཅིང་། ཁྱིམ་
བདག་རེ་གཉིས་དགེ་རྒན་གྱིས་ཡར་འདེད་མར་འདེད་བྱེད་བཞིན་འདུག
བདག་གིས་བུ་མོར་ཉེ་ཞོ་མེད་པ་མཐོང་དུས་སེམས་པ་གཞི་ནས་བདེ་ལ་
བབས་ཏེ་དབུགས་རིང་ཞིག་ལེན་ཞོར་གནས་ཚུལ་རྒྱུས་ལོན་བྱས་པ་ན།
དགེ་རྒན་ཞིག་གིས་གནས་ཚུལ་གྱི་གོ་རིམ་བཤད་བྱུང༌། བུ་མོ་སློབ་མ་
གཉིས་རྡུང་རེས་བྱས་མཐར། རྡུང་རེས་ཁྲོད་རྒྱལ་བའི་བུ་མོ་དེ་དགེ་སློབ་
ཚོས་བར་བཤོལ་གྱིས་ཅོག་ཙེའི་བར་ལམ་ནས་ཁྲིད་དེ། ངའི་བུ་མོའི་གམ་
དུ་སླེབས་པ་ན་ཁོ་མོས་བུ་མོ་དེར་ཚོད་ཚོད་དུ་རྡོག་ཐོས་གཅིག་བརྒྱབ་པ་
རེད་ཟེར། ངས་བུ་མོར་གཞན་ལ་དོན་མེད་དུ་རྡོག་ཐོས་རྒྱག་པའི་རྒྱུ་
མཚན་དྲིས་སྐབས། བུ་མོས། སློབ་མ་འགའ་བསྡོངས་ནས་མོའི་གྲོགས་
-
- 238 -



རང་གི་ཁེ་དབང་རང་གིས་བསྲུང་དགོས།
མོ་དེར་ཐུབ་ཚོད་བྱས་ཐོག དགེ་རྒན་ཡང་ཕྱོགས་ཞེན་གྱིས་ཁྱེར་ནས་ཡ་
ལན་ཡག་པོ་ མ་ བྱས་ ཤིང༌། བུ་མོ་རྡུང་ རེས་ བྱེད་ མཁན་ དེ་ དགེ་སློབ་་
འགས་བར་བཤོལ་གྱིས་སྒོར་ཁྲིད་འགྲོ་སྐབས། མོ་ད་དུང་ཉེས་རྡུང་་
བཟེད་པའི་བུ་མོ་དེའི་སྟེང་ཤོར་གྱི་འདུག་པ་མཐོང་ནས། ང་འཚིག་པ་
གཏིང་ནས་ཟོས་ཏེ་རྡོག་ཐོ་ཤུགས་མེད་ཅིག་བརྒྱབ་པ་ཡིན་ཟེར། (གནས་
ཚུལ་དེ་སྐབས་དེར་བུ་མོས་བོད་སྐད་ཀྱིས་བདག་ལ་ལབ) རྡུང་རེས་བྱེད་དུས་ཀྱི་
སློབ་ཐུན་དེ་ནི་ཏག་ཏག་རྫས་འགྱུར་སློབ་ཁྲིད་སྐབས་ཡིན་པ་རེད། དེ་
བས་རྫས་འགྱུར་དགེ་རྒན་བུད་མེད་དེས་ང་རང་མཐོང་མ་ཐག མིག་
ནང་སྡང་སེམས་ཀྱིས་ཁེངས་ཤིང་ཧ་ཅང་སྨད་མདོག་གིས། དགེ་སློབ་
མང་པོའི་མདུན་ས་ནས་ངའི་བུ་མོའི་གདོང་ལ་ཅེར་ཏེ། ཁོ་མོའི་ཀུན་
སྤྱོད་ལ་གནད་དོན་འདུག་ཅེས་བསྟུད་མར་ཐེངས་གསུམ་ལ་བསྐྱར་ཟློས་
བྱས། དེ་དུས་སློབ་མ་ཚོས་དགེ་རྒན་ལ་སྐྱོན་བརྗོད་ཡི་གེ་བྲིས་ཚར་་་་
འདུག་ལ། ལངས་ཆད་བཅད་ནས་ཀྱང་ཧ་ལམ་དུས་ཚོད་གཅིག་ཡོལ་
སོང་ཟེར། དགེ་རྒན་དེའི་སྣང་ཆུང་གི་རྣམ་འགྱུར་དང་བག་མེད་ཀྱི་སྤྱོད་
པ་དེར་ངས་ཀྱང་བཟོད་བསྲན་མ་ཐུབ་པར། བུ་མོའི་ཕྱོགས་ནས་སྐད་ཆ་
འགའ་བཤད་པ་ཡིན། ངའི་བུ་མོ་འདིའི་སློབ་སྦྱོང་དེ་འདྲའི་ཡག་པོ་མིན་
ཡང་། ཆུང་དུས་ནས་འབའ་འབུ་ཞིག་གསོད་པའི་གནག་སེམས་ཀྱང་
མེད་ཐོག སྤྲང་པོ་དང་ཉམ་ཆུང་དག་མཐོང་དུས་རང་གི་ལག་ཏུ་ཞོ་ཤོག་
འགའ་ཡོད་ན་ཡང་ཕངས་མེད་དུ་དེ་ཚོར་སྤྲད་འཇོག འདི་འདྲའི་བྱིས་
— 239 -



ཟ་མ་མོའི་སྐྱིད་སྡུག་གངས་མ་ཆར།
པ་ཞིག་གི་ཀུན་སྤྱོད་ལ་གནད་དོན་འདུག་ཟེར་ན། དུས་རྒྱུན་འཚོ་བའི་
ཁྲོད་གཞན་ལ་གནོད་སེམས་ཀྱིས་ཁེངས་པའི་མི་བུ་དག་ལ་ཇི་ལྟར་ཟེར།
མོས་དེ་རིང་སྤོ་ཐོག་ཏུ་གཞན་ལ་རྡོག་ཐོས་གཅིག་བརྒྱབ་པ་དེ་མོ་རང་ནོར་
འདུག་པ་གཞིར་བཞག་ཡིན་ནའང༌། རྡུང་རེས་བྱེད་རྐྱེན་ཡང་མོ་རང་གི་
དོན་ དུ་ མ་ ཡིན་ པར་ རང་ གི་ བློ་ ངོར་ དྲང་ བདེན་ སྐྱོང་ བའི་ ཆེད་ རེད།
དོན་དག་དེ་ཙམ་གྱིས་མི་ཞིག་གི་ཀུན་སྤྱོད་ལ་ཁྱད་གསོད་བྱས་ན་སློབ་མའི་
ཕྱིས་འབྱུང་གི་མི་ཚེའི་མདུན་ལམ་ལ་ངན་ཤན་ཐེབས་ངེས་སྙམ། བདག་
གི་སེམས་པར་དགེ་རྒན་ཞིག་ཡིན་པའི་ཆ་ནས། གནས་ལུགས་བརྩིས་
ནས་སྐབས་ཐོག་གང་བྱུང་གི་གནད་དོན་བཤད་པ་ལས། དོན་མེད་དོན་
བཟོ་དང་དོན་ཆུང་དོན་ཆེན་དུ་སྒྲོ་བཏགས་ནས་སློབ་མའི་རྩིས་ཐང་ལ་
རྡོག་བརྫིས་བྱས་ན་མི་འགྲིག་སྙམ་ཞེས་དབུགས་ཐེངས་གཅིག་གིས་རྒྱ་སྐད་
ད་མ་དིག་གིས་བརྗོད་ཚར་བ་ན། ལོ་ན་ཅུང་རྒས་ཤིང༌། གདོང་ལ་
ཤེལ་མིག་གྱོན་པའི་སྐྱེས་པ་དགེ་རྒན་ཞིག་ཡར་ལངས་ཡོང་ནས། བདག་
གི་གདོང་ལ་མཛུབ་མོས་ནན་གྱིས་བཙུགས་ཏེ། ཁྱེད་དགེ་རྒན་རྣམ་པས་
མཐོང་བ་འདི་རེད། མོས་རང་གི་བུ་མོ་ནོར་བཞིན་དུ་སྐྱོན་བརྗོད་མི་
བྱེད་པར། ད་དུང་འུ་ཚོ་དགེ་རྒན་རྣམས་ལ་སྐྱོན་འདོགས་བརྙས་སྨོད་
བྱེད་ཀྱི་འདུག་ ཅེས་རྫིག་རྫིག་བྱེད་ཅིང༌། ཁོ་ཚོས་ གཅིག་རྒྱབ་གཉིས་་
ལངས་ཀྱིས་དེ་རེད་དེ་རེད་ཟེར་ནས་ ཕན་ཚུན་ཡིན་འདེགས་བྱེད་པའི་
ཉམས་འགྱུར་དེ་མཐོང་སྐབས། བདག་གིས་ཆུང་དུས་ཡུལ་མི་རྣམས་ཀྱི་
- 240 -



རང་གི་ཁེ་དབང་རང་གིས་བསྲུང་དགོས།
ཁ་ནས“རྒྱུ་མི་གླང་འདེབས་ཡིན”ཟེར་བའི་སྐད་ཆ་དེ་ཡིད་ལ་ཏུར་རེ་ཤར་
ལ། སེམས་སུ་མི་གསུམ་ཁ་མཚུངས་ན། ར་མ་རྒྱལ་མོ་ཁྱི་རུ་གཏོང་ཟེར་
བ་ཅིས་མ་བདེན་སྙམ་སྟེ། དབང་མེད་དུ་དངངས་འདར་ཞིག་བརྒྱབ།
ཏག་ཏག་སྐབས་དེར་བུ་མོས། ཨ་མ་ང་ཚོའི་དགེ་རྒན་རྣམས་ལ་ཁ་ཡག་
ངོ་དགའ་བྱེད་པ་ལས་གནས་ལུགས་དང་སྐད་ཆ་དྲང་མོར་བཤད་ན་གཏན་
ནས་དགའ་གི་མ་རེད། ཁོ་ཚོ་ཚང་མ་མི་ཡ་མཚན་ཅན་དག་དག་ཡིན་
ཞེས་པའི་སྐད་ཆ་དེའང་ཡིད་ལ་ཤར་བྱུང་། དགེ་རྒན་སྐྱེས་པ་དེས་ཚང་
མའི་གཤོག་འོག་ལ་རླུང་བརྒྱབ་པར་བརྟེན། རྫས་འགྱུར་དགེ་རྒན་བུད་
མེད་དེ་ཞེ་སྡང་ཆེན་པོས་སྒོ་ཁྲོག་སེ་བརྒྱབ་སྟེ་སློབ་གཙོ་ལ་ཞུ་གཏུག་བྱེད་དུ་
བུད་སོང་། སེམས་སུ་དེ་རིང་ངས་མི་རེག་སྟག་གི་མཆེ་བར་རེག མི་
འབྱར་འབྲོང་གི་རྭ་རྩེར་འབྱར་ སྙམ་བཞིན་ཞེད་སྣང་གིས་ཁེངས་ཡོང་།
ཡིན་ནའང་དཀར་ནག་གི་དབྱེ་བ་ཞིག་ཅི་ནས་ཀྱང་འབྱེད་དགོས་བསམས་
ཏེ་བདག་གི་གདོང་ལ་མཛུབ་མོ་འཛུགས་མཁན་གྱི་སྐྱེས་པ་དགེ་རྒན་དེ་
སར་འཁོར་ནས། ཕན་ཚུན་སྐད་སུ་མཐོ་དང་གདངས་སུ་དྲག་གིས་་
གནས་ལུགས་རྩོད་རེས་བྱས་པ་ཡིན། སྐབས་དེར་བུ་མོ་སྐྲག་ཐག་ཆོད་དེ་
ངུ་བཞིན། ཨ་མ་ད་ཁྱོད་ཁ་རོག་སྡོད། ཁོ་ཚོས་ང་ལ་ཁོག་ནག་བཅངས་
ཏེ་སྐྱིན་པ་ལེན་གི་རེད་ཟེར་ནས་དངངས་སྐྲག་ཚ་པོས་ངའི་ཁ་བཙན་གྱིས་
བཀག དེ་ནས་ངས་བུ་མོའི་འདོད་བློ་ལྟར་སྐད་ཆ་བཤད་མཚམས་་་་
བཞག གང་ཙམ་སོང་བ་ན། རྩོད་གླེང་ནང་མ་ཞུགས་པའི་དགེ་རྒན་
- 241 -



ཟ་མ་མོའི་སྐྱིད་སྡུག་གངས་མ་ཆར།
སྐྱེས་པ་གཞན་ཞིག་གིས་གདོང་ལ་འཛུམ་དམུལ་ཏེ་བདག་ལ་རྐུབ་སྟེགས་
ཤིག་བཞག་ནས་སྟེང་ལ་སྡོད་པའི་བརྡ་བསྟན།
ཏག་ཏག་ཉིན་བཅུ་ཙམ་གྱི་རྗེས་སུ་རྡུང་རེས་བྱེད་མཁན་གཙོ་བོ་དེ་
གཉིས་དང་ངའི་བུ་མོ་བཅས་ལ་ཆད་པ་དྲག་པོ་བཅད། ངས་དེ་ནི་
བདག་གིས་དགེ་རྒན་ལ་གནས་ལུགས་བརྩད་པའི་མཇུག་འབྲས་མིན་ནམ་
འདོད། མ་ཟད། སློབ་གཙོས་དགེ་སློབ་མང་པོ་འདུས་ས་ནས་དང་
ཐོག་བུ་མོར་ཆག་སྒོ་བྱུང་སྐབས་སློབ་གྲྭ་དང་དགེ་རྒན་གྱིས་མི་ཤུགས་ཆེན་
པོ་བཏོན་ཚུལ་དང་། ད་ལྟ་ཁྱོད་ཀྱིས་ང་ཚོ་དགེ་རྒན་རྣམས་ཀྱི་རྡུལ་ཆུ་ས་
ལ་བསྲེས་སོང་ཞེས་པའི་སྐད་ཆའང་བཤད་སོང༌། དེའི་རྗེས་བུ་མོ་དང་
རོལ་མོའི་དགེ་རྒན་བར་དོན་གཞན་གྱི་སྟེང་རྩོད་པ་ཅུང་ཙམ་བྱུང་མཐར།
ཁོ་པས་ཀྱང་དང་ཐོག་བུ་མོར་ཆག་སྒོ་བྱུང་སྐབས། སློབ་གྲྭའི་དགེ་རྒན་
ཡོངས་ཀྱིས་ཁོ་མོར་སྨན་རིན་ཞལ་འདེབས་བྱིན་ཚུལ་སོགས་ཀྱི་གཏམ་ཆེན་
པོ་བརྗོད། སྐད་ཆ་དེ་བུ་མོས་ཐོས་རྗེས་ཡ་མཚར་ནས་ལམ་སེང་མོའི་ཨ་
ཕ་ལ་ཁ་པར་བཏང་སྟེ་གནས་ཚུལ་དྲིས།
ངའི་བུ་མོར་རླངས་འཁོར་ཆག་སྒོ་བྱུང་བའི་ཉི་མ་དེ་ནི་ལོ་བདུན་
ཙམ་གྱི་སྔོན་ཏེ2000ལོའི་ཟླ9པའི་ཚེས20ཉིན་གྱི་ཉིན་གུང་ཡིན། སྐབས་
དེར་སློབ་མགོ་བརྩམས་ནས་ཉིན་ཉི་ཤུ་ཙམ་ལས་སོང་མེད། ཉིན་ཉི་ཤུ་
ལས་རེས་གཟའ་སྤེན་ཉི་འགའ་ཕྲིས་པ་ན་ཕལ་ཆེར་ཤུལ་དུ་ཉིན་བཅུ་ཁ་
ཙམ་ལས་ལྷག་མེད། སློབ་གྲྭས་སྨན་རིན་ལ་ཞལ་འདེབས་སྟེར་རྒྱུ་ཕར་
— 242 -



རང་གི་ཁེ་དབང་རང་གིས་བསྲུང་དགོས།
ཞོག ང་ཚོར་དངུལ་ཧ་ ཅང་ མཁོ་ བའི་ སྐབས་ ཡིན་ པ་ ཚོར་ བཞིན་དུ།
ཐ་ན་དཔེ་རིན་དང་སློབ་ཡོན་སྐར་གང་ཡང་ཕྱིར་མ་བསློགས། ཆག་སྒོ་
བྱུང་སྐབས་སློབ་གཙོ་གཞོན་པ་སོགས་དགེ་རྒན་ཁ་ཤས་ཀྱིས་སློབ་གྲྭའི་ཚབ་
ཏུ་བུ་མོར་ཁམས་འདྲིའི་མེ་ཏོག་ཆུན་པོ་ཞིག་ཁྱེར་ཡོང་བ་ལས་རོགས་སྐྱོར་
གཞན་གང་ཡང་མ་བྱས། །
དེ་ལྟ་ནའང་དྲིན་ཆེན་ལ་དྲིན་ལོག་དང་གཡང་ལ་ལ་རྡོ་ཁའི་དཔེ་
ལྟར་མི་འགྱུར་སླད། ངའི་ཡིད་ཀྱི་མེ་ལོང་དུ་ཉར་བའི་དོན་དག་ཕྲན་
ཚགས་རེ་འགའ་བརྗོད་དགོས་བྱུང་། བུ་མོ་སྨན་ཁང་དུ་སྡོད་སྐབས་མོའི་
སློབ་ཆུང་དང་སློབ་འབྲིང་སོགས་ ཀྱི་ སློབ་ གྲོགས་ ཁ་ ཤས་ཀྱིས་ རང་ལ་་་་
འཛོམས་ཚོད་དུ་འཚམས་འདྲིའི་ལེགས་སྐྱེས་སིལ་ཏོག་རྡོག་རེ་དང་མེ་ཏོག་
རྐང་རེ། ད་དུང་བུ་མོའི་ལུས་ཁམས་བདེ་ཐང་ཡོང་བའི་སྨོན་ལམ་དུ།
སློབ་མ་སོ་སོ་རང་གིས་བལྟབས་པའི་ཤོག་བུའི་ཁྲུང་ཁྲུང་གཅིག་ཏུ་སྦྲེལ་བ་
ཁྱེར་ཡོང་བའི་དོན་ཞིག་ཀྱང་འདུག བྱིས་བློ་དྭངས་མས་ཕྱུག་པའི་སྐྱེས་
དེ་ དག་ནི་ སྐབས་ ཐོག་ དེར་བུ་ མོ་ ཧ་ ཅང་དགའ་ བའི་ལེགས་སྐྱེས་ ཡིན།
ཡིན་ནའང་དེ་དག་ནི། སློབ་བུ་སོ་སོ་རང་སྟེང་གི་བརྩེ་བ་མཚོན་པ་ལས་
སློབ་གྲྭ་དང་དགེ་རྒན་ལ་འབྲེལ་བ་གང་ཡང་མེད། དོན་དངོས་སུ་ཆག་
སྒོ་འབྱུང་ཡུལ་ཏན་ཏན་བུ་མོའི་ད་ལྟའི་སློབ་གྲྭ་དང་ཐག་མི་རིང་བའི་ས་
ཡིན་པས་ན་སློབ་གྲྭར་འབྲེལ་བ་སྤུ་ཙམ་མེད་པ་ཞིག་ཡེ་ནས་མིན། མ་
ཟད། བུ་མོའི་ཉེན་འགོག་བདེ་སྲུང་གི་དངུལ་ཉི་ཤུ་ཙམ་དེ་ཡང་སློབ་
= 243 –



ཟ་མ་མོའི་སྐྱིད་སྡུག་གངས་མ་ཆར།
གྲུའི་བཀའ་ལྟར་དུས་ཡུན་འཆར་ཅན་ནང་སྤྲོད་གི་ཡོད། དང་ཐོག་བུ་
མོའི་རྨས་སྐྱོན་ཧ་ཅང་ལྕི་བས་སྨན་རིན་འབོར་ཆེན་མཁོ་བ་དང་ཡང་ཆག་
སྒོ་བཟོ་མཁན་གྱི་ལས་ཁུངས་ཀྱིས་སྨན་རིན་དུས་ལྟར་སྤྲོད་པར་ཡང་ཡང་
ནར་འགྱངས་བྱས་རྐྱེན། ང་ཚོར་དངུལ་གྱི་ལག་ཐོགས་བྱུང་སོང་བས།
གྲོགས་པོ་རེ་ གཉིས་ ཀྱི་ གསལ་འདེབས་ལྟར་ཉེན་འགོག་ལས་ཁུངས་ལ་་་
འབྲེལ་ཡོད་གནས་ཚུལ་བློ་འདྲི་བྱས་པ་ན། ཉེན་འགོག་ལས་ཁུངས་ཀྱིས་
བུ་མོའི་དོན་རྐྱེན་དེར་འགན་འཁུར་མཁན་གསུམ་པ་ཞིག་བྱུང་འདུག་ཕྱིར།
ཁོ་ཚོས་ཉེན་འགོག་དངུལ་སྤྲོད་མི་དགོས་ཞེས་ལན་བསློགས་སོང་། དེ་
བཞིན་དཀའ་སྡུག་མང་པོར་འཕྲད་ཀྱང་དང་ཐོག་བུ་མོའི་རྨས་ལྕི་དྲགས་
པས་སེམས་པ་བློང་བློང་བོར་གྱུར་ཏེ། སློབ་ཡོན་ཕྱིར་འཐེན་དང་སློབ་
གྲྭར་འགན་ཁུར་ཡོད་མེད་སོགས་ལ་བསམ་བློ་འཁོར་མ་ཐུབ་པར་བཏང་
སྙོམས་ སུ་ བཞག དེ་ཡང་མཐར་གཏུགས་ན། འུ་ ཅག་ལ་དུས་རྒྱུན་
འཚོ་བའི་ཁྲོད་ཁྲིམས་ལུགས་ཀྱི་འདུ་ཤེས་ཞན་པ་དང་། ཡང་དགོས་མེད་
ཀྱི་ཁོག་རྒྱ་ཡངས་མོ་ཞིག་ལྷུན་གྱིས་གྲུབ་ཡོད་པས་ལན་པ་རེད། ཡིན་
ནའང་ཁོ་ཚོའི་བྱ་སྤྱོད་དང་གཤིས་ཀ་རྣམ་འགྱུར་སོགས་ནི་ཧ་ལམ་ང་ཚོ་
དང་འགལ་བ་ལྟག་སྤྲོད་དུ་སོང་འདུག་པ་རེད། །
དང་ཐོག་ཆག་སྒོ་དེ་བྱུང་མ་ཐག བུ་མོའི་ལུས་སྟེང་གི་རྨ་ཁ་ཆེ་
ཞིང་ རྨས་ ཕོག་སའང་ཏག་ཏག་ལག་ངར་དང་རྐུབ་ལ་ཁེལ་འདུག་ཕྱིར།
ཉི་མ་མི་ཉུང་བ་ཞིག་ལ་ཉིན་མཚན་དབྱེར་མེད་དུ་དུས་ཚོད་སྐར་མ་འགའ་
244 -



，
-
རང་གི་ཁེ་དབང་རང་གིས་བསྲུང་དགོས།
རེའི་བར་ནས་བུ་མོ་ནད་ཁྲི་ལས་ཡར་འགྱོགས་མར་སྒུལ་དང་མཉེད་འཕུར་
སོགས་བྱེད་དགོས་པས། སྙོར་ཚེགས་ ཧ་ ཅང་ལྕི། དེ་བས་ གྲོགས་པོ་
དང་ནང་མི་ལྔ་དྲུག་ཙམ་གྱིས་ཉིན་མཚན་རེས་མོས་སུ་བསྲུང་དགོས་བྱུང་།
ཐོག་ དང༌ པོར་བུ་ མོའི་ རྨ་ ཁའི་སྨན་བརྗེས་ པའི་ ཉིན་མོ་དེར་ནུ་བོ་ངེད་
གཉིས་ཀྱིས་ནད་གཡོག་བྱེད་རེས་ལ་ཁེལ། དེ་ནི་བུ་མོ་གཤག་བཅོས་བྱས་
རྗེས་ཀྱི་ཉིན་ ཨང་བདུན་པ་ རེད། ནུ་བོ་ཕྱི་ལ་ སྨན་ཞིག་ལེན་ དུ་ སོང་
མཚམས། སྨན་པ་དང་ནད་གཡོག་འགའ་ ཡོང་ནས་རུབ་རུབ་ཀྱིས་བུ་
མོའི་ སྨན་བརྗེ་བའི་ ལས་ བརྩམས། ང་ཡང་བུ་མོའི་ནད་ ཁྲིའི་ ཉེ་ སར་
བཏུད་སྐབས་བསམ་ཡུལ་ལས་འདས་པའི་རྨ་ཁ་དེས། ངའི་སྙིང་ཁར་གྲི་
ཡིས་བསྣུན་པ་ལྟ་བུའི་ན་ཟུག་སྐྱེས། དུས་དེར་ངས་ད་གཟོད་ཁྱིམ་མིས་
ང་ལ་བུ་མོའི་ རྨ་ ཁའི་གནས་ཚུལ་དངོས་གསང་འདུག་པ་གཞི་ནས་ཤེས།
སྐད་ཅིག་མར་ལུས་སྒྲོམ་ཐོར་བ་ལྟར་ང་རང་ ལྷབ་ལྷབ་ཏུ་ཁུར། ངས་
ཚོར་པ་དེ་བཙན་གྱིས་བྱང་ཁོག་ཏུ་བཅུག་སྟེ་མིག་མཆི་མས་བརླན་བཞིན་
མུ་ མཐུད་ དུ་ སྨན་ པར་ རམ་ འདེགས་ ཀྱིས་ སྨན་ བརྗེས་ ཚར་ དུ་ བཅུག
ནད་གཡོག་མ་རེ་གཉིས་ཀྱིས་བུ་མོའི་རྨ་ཁ་རེད་པའི་དྲི་ངན་དེར་ཕ་ཕུ་ཟེར་
ནས་ཁ་སྣ་བཏུམ་བཞིན་སྔ་རྟིང་དུ་ནད་ཁང་གི་སྒོར་བུད། གནས་ཚུལ་
དེ་མཐོང་རྗེས་ངས་བསམ་ཞིག་ཚུགས་ཏེ་སྣས་དབུགས་རིང་ཞིག་བརྔུབས་
པ་ན། བུ་མོའི་རྨ་ཁ་རེད་ཡོད་པ་ཚོར། ཡིན་ཀྱང་དེ་ནི་མྱུར་སྐྱོབ་སྨན་
ཁང་ཞིག་གི་སྨན་པ་དང་ནད་གཡོག་ཚོས་ཐོག་དང་པོར་བསྣམས་པ་ཞིག་



ཟ་མ་མོའི་སྐྱིད་སྡུག་གངས་མ་ཆར།
ག་ལ་ཡིན་འདོད། དེ་ལྟར་བུ་མོའི་རྨ་ཁ་དྲག་སྐྱེད་ཡོང་མིན་གྱི་སེམས་
ཁྲལ་དང་སྨན་པའི་རྣམ་འགྱུར་ལ་ཞེ་སྡང་གིས་ངུ་ཤུམ་བྱེད་སྐབས། ངའི་
ནུ་བོ་འབྱོར་ནས་སྔར་རྒྱུན་བཞིན་བདག་ལ་སེམས་གསོ་བྱས།
ཐེངས་ཤིག་ངས་སྨན་ཁང་དུ་བུ་མོར་ནད་གཡོག་བྱེད་སྐབས། ང་
ཧ་ཅང་ཐང་ཆད་དྲགས་ན་ཉལ་ཁྲི་ སྟོང་པ་ཞིག་ཡོད་པ་དེའི་སྟེང་ཏོག་
ཙམ་ འབྲེས་ ནས་ སྡོད་ སྐབས་ ནད་གཡོག་འགོ་ གཙོ་དེས་ མཐོང་བ་དང༌།
མོས་དེ་ལྟར་མི་ཆོག་པའི་སྐད་ཆ་བཤད་ཞོར། ཁོ་ཚོ་ཐུན་མོང་ལ་རྣམ་
འགྱུར་ཐུན་མོང་མ་ཡིན་པ་ཞིག་ཡོད་པ་དེ་བསྟན་ཡོང་། ངའི་ནུ་བོས་
ཟེར་ན་ཁོ་ལའང་ཐེངས་འགར་དེ་ལྟར་བྱས་མྱོང་ཟེར། དེ་བས་ངས་གཞི་
ནས་ མ་ བཟོད་ པར་ ནད་ གཡོག་ འགོ་ གཙོ་ དེར་ ཁ་ རྩོད་ བརྒྱབ་ པ་ ཡིན།
སྤྱིར་མི་ཞིག་གི་སེམས་པ་སྡུག་གིས་གཙེས་སྐབས་དོན་མེད་དུ་གཞན་ལ་ཁ་
རྩོད་བྱེད་པའི་བསམ་པ་རྒྱུད་ལ་སྐྱེ་དཀའ་མོད། ཁོ་མོ་གཙོས་ནད་གཡོག་
མ་ ཁ་ ཤས་ཀྱི་རྣམ་འགྱུར་ དེར་ངས་དངོས་ གནས་ བཟོད་བསྲན་མ་ཐུབ།
རྗེས་སོར་གསར་འགྱུར་བརྒྱུད་ལམ་གྱིས་བུ་མོའི་དོན་རྐྱེན་དེ་ཁྱབ་བསྒྲགས་
བྱས་ པ་ དང་བསྟུན་སྤྱི་ ཚོགས་ སྟེང་ཡང་ གྲགས་འགུལ་ཆུང་ཆུང་ཞིག་་་་་་
བསླངས་ཤིང་། ཡང་ངེད་བཟའ་ཟླ་གཉིས་ཀྱི་ལས་ཁུངས་གང་ཡིན་ཤེས་
རྗེས་སུ། ཁོ་ཚོའི་རྣམ་འགྱུར་ལ་ལམ་སེང་འགྱུར་བ་བྱུང་།
དེ་བཞིན་སྨན་ཁང་དུ་བསྡད་ནས་ལོ་གཅིག་སོང་བའི་མཚམས་ཤིག་
ལ་བུ་མོའི་རྨ་ཁ་སོས་མཐར་གཞི་ནས་གཤག་བཅོས་ཐེངས་གཉིས་པ་བྱེད་
- 246 -



རང་གི་ཁེ་དབང་རང་གིས་བསྲུང་དགོས།
ཐུབ་སོང་། རྨ་ཁ་སོས་པ་བཟང་ཞིང་མྱུར་བ་སྨན་པ་རྣམས་ཀྱི་བསམ་
ཡུལ་ལས་འདས་འདུག བདག་གི་བསམ་པར་དེ་ནི་དང་ཐོག་བུ་མོར་
ཆག་སྒོ་བྱུང་མ་ཐག་སྨན་པ་བཀའ་དྲིན་ཅན་སྟག་ལྷ་རྒྱལ་ལགས་ཀྱི་ངག་
བཀོད་ལྟར་བུ་མོར་གཤག་བཅོས་བྱས་པའི་འབྲས་བུ་དང་། ཡང་སྨན་
ཁང་གི་སྨན་བཅོས་ཞོར་ལ་བོད་ཀྱི་སྨན་སྣ་རྩ་ཆེན་བསྟེན་པའི་རྐྱེན་སོགས་
ཡིན་པར་འདོད། བུ་མོའི་གཤག་བཅོས་ཐེངས་གསུམ་པ་དེ་ལོ་དུ་མའི་
རྗེས་ལ་བསྒུག་དགོས་ཟེར་བས། རང་འགུལ་གྱིས་སྨན་ཁང་ལས་ཕྱིར་
བུད་པ་ཡིན། ཏག་ཏག་བུ་མོ་སྨན་ཁང་ནས་ཕྱིར་བུད་དེ་ཅུང་མ་འགོར་
བའི་ཉིན་ཞིག་ལ། འགྲིམ་འགྲུལ་སྤྱི་བདེ་ལས་ཁུངས་ནས་འགན་ཁུར་
ཐག་བཅད་ཀྱི་ཡི་གེ་ལེན་པར་སྐད་བཏང་སོང༌། ངག་བཀོད་ལྟར་ངེད་
བཟའ་ཟླ་གཉིས་དེ་ག་ལས་ཁུངས་སུ་འབྱོར་སྐབས། ཆག་སྒོ་བཟོ་མཁན་
གྱི་རླངས་འཁོར་ཁ་ལོ་པ་དེའང་བར་ཁྱམས་ཀྱི་རྐུབ་སྟེགས་ ཤིག་གི་སྟེང་
བསྡད་འདུག ངེད་གཉིས་གཞུང་ལས་ཁང་དེར་འཛུལ་བ་ན། རྒྱ་མི་
སྐྱེས་པ་ཞིག་གིས་ཁྱོ་གའི་ལག་ཏུ་ཤོག་ལྷེ་འགའ་སྤྲད་བྱུང༌། འགན་ཁུར་
ཁྲུན་ཐག་བཅད་པའི་ཡི་གེའི་སྟེང་ངའི་བུ་མོར་འགན་ཁུར་གཙོ་བོ་དང་ཕ་
རོལ་པོར་འགན་ཁུར་ ཕལ་པ་ཡོད་ཅེས་བྲིས་འདུག དྲང༌སྙོམས་མིན་
པའི་འགན་ཁུར་ཐག་བཅད་དེ་མཐོང་སྐབས། བདག་གིས་ཁྱིམ་མི་སྤུན་
མཆེད་ཚོས་ལོ་གཅིག་ལྷག་གི་རིང་ལ་སེམས་པ་སྡུག་གིས་གཙེས་ཤིང་ལུས་
པོ་དཀའ་བས་མནན་པའི་ཉིན་ཞག་རེ་རེ་དང༌། བུ་མོས་བཟོད་གླགས་
，
- 247 -



ཟ་མ་མོའི་སྐྱིད་སྡུག་གངས་མ་ཆར།
མེད་པའི་སྡུག་བསྔལ་གྱི་འོ་དོད་ཁྲོད། ཨ་མ། ཨ་ཁུ་ལྷ་ཡིས་ང་མི་སྐྱོབ་
པ་ ཅི་རེད་ཟེར་བཞིན་ན་ཟུག་ཁྲོད་དུས་ཚོད་སྐར་ཆ་རེ་རེ་བཙན་གྱིས་
འདའ་བར་བྱས་པའི་སྣང་ཚུལ། ཁོ་མོའི་སེམས་ཁོང་དང་ལུས་སྟེང་ལ་
བཞག་པའི་རྨ་ཤུལ། ད་དུང་ལོ་གཅིག་ལྷག་རིང་ལ་སློབ་སྦྱོང་འགོར་
འགྱངས་བྱས་པ་སོགས་ཡིད་ལ་འཁོར་ཡོང་ཞིང་། ངའི་ཡ་ཆུང་ཧྲིལ་པོར་
འཁྱག་རོམ་བླུགས་པ་ལྟར་གྲང་ཤུར་ཤུར་དུ་གྱུར། རྒྱུ་སྟོབས་ཆེ་བའི་ཀུང་
སི་དེས་སྔ་མོ་ནས་གསུག་བརྫངས་ཏེ་ཁོ་ཚོ་ཉོས་འདུག་པ་ཚོར་བས་ཞེ་སྡང་
དང་འཁོན་སེམས་གཉིས་སྐྱེས་ཀྱིས་སྐད་ཆེན་པོས་ངུས་པ་ཡིན། ཁྱོ་གས་
ངའི་རྒྱབ་ལ་བྱིལ་བྱིལ་གཏོང་ཞོར་རང་གིས་དེ་ལྟར་མ་བྱེད། སྡེས་ང་
ཚོར་འཕྱ་སྨོད་བྱེད་ངེས་རེད་ཟེར། གཏམ་དེར་དངོས་གནས་བདེན་
ལུགས་འདུག་ནའང་ངས་དེ་མ་ཉིད་དུ་མིག་ཆུའི་བཞུར་རྒྱུན་མ་ཆོད་པར་
ངུ་ཤུམ་བྱེད་བཞིན་སྒོ་འགྲམ་དུ་ལངས་བསྡད་དེ་མུ་མཐུད་དུ་རྒྱ་མི་དེས་ཅི་
བཤད་ལ་མཉམ་འཇོག་བྱས་པ་ཡིན། ཁྱོ་ག་རྒྱ་མི་དེའི་ཅོག་ཙེའི་ཁ་སྤྲོད་
དུ་འགྲེངས་བསྡད་དེ། ངས་དོན་དག་འདི་འདི་ལྟར་མི་བསྒྱུར་ཁོ་ཐག་
ཡིན། གྲོང་ཁྱེར་དང་ཞིང་ཆེན་ལ་གཏུག་རྒྱུ་ཡིན། དེ་རུ་ལམ་མེད་ན་པེ་
ཅིང་དུ་གཏུག་རྒྱུ་ཡིན་ཞེས་བཤད་པ་ན། རྒྱ་མི་སྐྱེས་པ་དེས། འདི་གོང་
རིམ་གྱིས་ཐག་བཅད་པ་རེད། ང་ལ་བཤད་ཀྱང་ཕན་ཐོགས་མེད་ཟེར་
ནས་དོན་དེ་སྣང་མེད་དུ་བཏང་བ་མཐོང་སྐབས། དྲང་བདེན་དང་རྒྱུ་
འབྲས་ཟེར་བ་ཞིག་ཁྱོན་ནས་མེད་པ་ཚོར་ཞིང༌། སྐབས་དེར་ངའི་ལུས་
— 248 -



རང་གི་ཁེ་དབང་རང་གིས་བསྲུང་དགོས།
སེམས་གཉིས་ཕྲེང་ཐག་ཆད་པའི་མུ་ཏིག་བཞིན་ཐོར་སོང་། རྗེས་སོར་
ངས་ཡིད་སྐྱོ་བའི་དོན་དེ་ཕྱིར་དྲན་བྱེད་ཐེངས་རེར། ཁྱོ་གའི་མདངས་
ཤོར་བའི་གདོང་ཉམས་དེ་ཡིད་ལ་ཡང་ཡང་ཤར་ཡོང་།
དྲང་སྙོམས་མ་ཡིན་པའི་ ཐག་བཅད་དེར་ཡིད་འཐད་གཏན་ནས་
མེད་པས། ང་ཚོས་ཟི་ལིང་གི་ཁྲིམས་རྩོད་པ་གྲགས་ཆེན་ཞིག་བཙལ་
འཚོལ་བྱེད་རྒྱུའི་སེམས་ཐག་བཅད། དེ་བཞིན་ཁྲིམས་རྩོད་ལས་ཁུངས་
རེ་གཉིས་ལ་བློ་འདྲི་དང་བསམ་ཚུལ་བཏོན་མཐར། ཁྲིམས་རྩོད་ལས་
ཁུངས་ག་གེ་མོ་ཞིག་གི་ཁྲིམས་རྩོད་པ་ཞིག་གིས་དོན་རྐྱེན་དེར་གདེང་ཚོད་
ཡོད་ཚུལ་བསྟན། ཡིན་ནའང་ཁྲིམས་རྩོད་པ་སྐད་གྲགས་ཇི་ལྟར་ཆེ་ན་གླ་
ཡོན་ཡང་དེ་ལྟར་མང་པོ་གཏོང་དགོས། སྐབས་དེར་ངེད་ཚང་གི་ཆ་རྐྱེན་
ལྟར་ན། བུ་མོར་ཆག་སྒོ་བཟོ་མཁན་ལས་ཁུངས་དེས་མི་འདོད་བཞིན་དུ་
གནས་སྐབས་སུ་སྨན་རིན་སྤྲད་ཟིན་པ་མིན་ཚེ། སྨན་རིན་དེ་འདྲ་མང་
པོ་ནི་སྤྲོད་དཀའ་བའི་ཚོད་ཡིན། ཡིན་ནའང་ཐག་གཅོད་དྲང་གཞག་མ་
ཡིན་པ་དེར་རྒོལ་སླད། ངེད་བཟའ་ཟླ་གཉིས་ཀྱིས་བསམ་བློ་ཡང་སྐོར་
བསྐྱར་སྐོར་བཏང་མཐར། ཁྱིམ་ཚང་བསྟིམ་དགོས་རུང་ཁྲིམས་རྩོད་པ་
དེ་གདན་འདྲེན་ཞུ་རྒྱུའི་སེམས་ཐག་བཅད་ནས་གན་རྒྱ་བཞག
དེ་ནས་ང་ཚོས་གྱོད་གཞི་དེ་ཟི་ལིང་གྲོང་ཁྱེར་འབྲིང་རིམ་མི་དམངས་
ཁྲིམས་ཁང་ལ་གཏུགས་པ་དང་། མཇུག་མཐར་བུ་མོ་ལོ་གཅིག་རིང་སྨན་
ཁང་དུ་བསྡད་པའི་སྨན་རིན་སྒོར་ཁྲི་བཅུ་གཉིས་ཙམ་དང༌། ཁྱིམ་ཚང་
— 249 -



ཟ་མ་མོའི་སྐྱིད་སྡུག་གངས་མ་ཆར།
གིས་ བུ་ མོ་ སྨན་ ཁང་ དུ་ སྡོད་ སྐབས་ བཀོལ་ བའི་ སྒོར་ ཁྲི་ གཉིས་ ལྷག
ཁྲིམས་རྩོད་པའི་གླ་ཡོན་སྒོར་ཁྲི་བཞི་ལྷག ད་དུང་གཤག་བཅོས་ཐེངས་
གསུམ་པར་མཁོ་བའི་སྨན་རིན་ཉུང་ཙམ་ཡང་ལོན་སོང་། ད་ལྟ་བསམ་
ནའང་། སྤྱི་དམངས་ཕལ་པ་ཞིག་གི་ཚོད་ཀྱིས་གྱོད་གཞི་དེར“ རྒྱལ་ཁ”
ཆུང་ཆུང་ཞིག་བླངས་སོང་འདོད། གལ་ཏེ་དང་ཐོག་གི་འགྲིམ་འགྲུལ་སྤྱི་
བདེ་ལས་ཁུངས་ཀྱི་ཐག་གཅོད་ལྟར་བསྐྱུར་ཏེ་ཁྲིམས་ཁང་དུ་གཏུགས་་་་
བཤེར་མ་བྱས་པ་ཡིན་ཚེ། འགྲོ་སོང་གཞན་ལྟ་ཞོག བུ་མོ་སྨན་ཁང་དུ་
བསྡད་པའི་སྨན་རིན་གྱི་སུམ་ཆའི་གཉིས་ཀྱང་རང་གིས་སྤྲོད་དགོས་ཤག་
ཤག་རེད།
བདག་གི་བསམ་པར་གྱོད་གཞི་དེར“རྒྱལ་ཁ” རག་པ་ནི་ལས་དབང་
གི་བཀོད་སྒྲིག་ཙམ་མ་ཡིན་པར། རང་ཉིད་ཀྱིས་ཁྲིམས་ལུགས་ལྟར་རང་
གི་ཁེ་དབང་བསྲུངས་པའི་འབྲས་བུ་རེད། དེས་ན། ང་ཚོར་མཁོ་ངོ་མ་
ནི། མི་ རང་ ཉིད་ སྲུང་ སྐྱོབ་ཐུབ་ པའི་ ཤེས་ བྱ་ ཡོན་ ཏན་ ཞིག་ དང་།
གནས་ལུགས་རྩོད་པའི་སྤོབས་པ་ཞིག དེ་ལས་གཞན། དེང་གི་དུས་
འདིར་གལ་ལ་ཐུག་ཚེ་དངུལ་ལོར་མང་པོ་ཞིག་ཀྱང་མེད་མི་རུང་སྙམ།
2007/03/25ཉིན་གྲུབ།
- 250 -



མཇུག་བྱང་།
མཇུག་བྱང་།
ང་རང་ནི་གྲོང་གསེབ་ཀྱི་དུད་ཁྱིམ་ཕལ་པ་ཞིག་ཏུ་སྐྱེས་ཤིང་། སྲོལ་རྒྱུན་གྱི་
ཁོར་ཡུག་སྟུག་པོའི་ཁྲོད་འཚར་བའི་བུད་མེད་ཅིག་ཡིན། ཨ་ཕས་བུ་མོ་ཚོ་སྐྱ་རིང་
ཡང་བློ་ཐུང་ཟེར། ཨ་མས་མོ་ལུས་བླངས་ན་གཅར་རྡུང་ཉོ་དགོས་ཟེར། ལོ་ན་ཕྲ་
བའི་དུས་སུ། ཕོ་མཆོག་མོ་དམན་གྱི་ལྟ་བ་ལ་ཡིད་འཐད་གཏན་ནས་མེད་ནའང་།
སྲོལ་རྒྱུན་གྱི་ཆུ་ཤུགས་དྲག་པོའི་མདུན། ཉམ་ཆུང་བའི་ཁོ་མོས་མོ་ལུས་བླངས་པར་
འཁང་ར་ཙམ་བྱེད་རྒྱུ་ལས། སྲོལ་རྒྱུན་འདི་བཟློག་པའི་སྤོབས་པ་ཞིག་ག་ལ་ཡོད།
ཁོར་ཡུག་དེ་རུ་ང་རང་ཡང་ཨ་མ་ནང་བཞིན་ལས་སྡུག་པོ་བྱེད་མཁན་དང་ཟས་ངན་
ངོན་ཟ་མཁན་རང་ཡིན་པ་རེད། །
དུས་ཀྱི་ལོ་ཟླ་ཁད་ཀྱིས་འདས་ནས། ན་སོ་ཅུང་རྒྱས་སྐབས་ཨ་མའི་རེ་ལྟོས་
བཞིན་སློབ་གྲྭ་ཆུང་འབྲིང་འགྲིམས། དགེ་ཐོན་སློབ་གྲྭ་ནས་མ་ཐོན་སྔོན་ལ་སྟེས་
དབང་སྟབས་འགྲིག་གིས་མཚོ་སྔོན་བརྙན་འཕྲིན་ལས་ཁུངས་སུ་ཡོང་ཐུབ་པ་བྱུང་།
དེ་ནི་གྲོང་གསེབ་ཀྱི་བུ་མོ་ཞིག་ལ་མཚོན་ན། མི་ཚེ་ཡི་དཀྱོགས་མཚམས་ཤིག་ཡིན་
མོད། སྐབས་དེར་མི་ཚེ་ལ་རེ་སྙེག་ཆེན་པོ་བཅངས་ཤེས་མེད།
བརྙན་འཕྲིན་དང་བརྩམས་སྒྲུང་སོགས་སུ་འབྲི་བཞེངས་བྱས་པའི་སྣང་བརྙན་
དག་ ལས། བུད་ མེད་ ནི་ སྐྱེས་ པ་ ལས་ གཡོ་ སྒྱུ་ ཆེ་ ཞིང་། གདུག་རྩུབ་ ཆེ་ བ།
- 251 -



ཟ་མ་མོའི་སྐྱིད་སྡུག་གངས་མ་ཆར།
འདོད་ཆགས་ཀྱིས་མྱོས་ཤིང་། ཕྲག་དོག་གིས་གཙེས་པ། དཔྱོད་ཤེས་དང་རང་
གཤིས་ཟེར་བ་ཞིག་ཡེ་ནས་མེད་པར་བསམ་མེད་ཀྱི་བྱིས་པ་རྒན་པ་ལྟ་བུ་རེད། སྣང་
བརྙན་དེ་འཚོ་བ་དངོས་དང་རྒྱང་ཐག་ཧ་ཅང་རིང་གཤིས། བདག་ལ་བརྗོད་དཀའ་
བའི་ཚོར་པ་ཁྱད་པར་བ་ཞིག་བྱིན། ཡིན་ནའང་འཚོ་བ་དང་བརྩམས་ཆོས་ཀྱི་ཧེ་
བག་དེ་འདྲ་ཆེ་བའི་རྒྱུ་མཚན་གང་ཡིན་གཏན་ནས་ཧ་མ་གོ་བར་ཡིད་སོམ་ཉིར་ཚུད་དེ་
ཡུན་རིང་འགོར། ཉིན་ཞིག་གློ་བུར་དུ། དེ་ནི་འཁྲབ་ཁྲིད་པ་དང་རྩོམ་པ་པོ་
རྣམས་སྐྱེས་པ་ཕོ་ཡིན་པའི་རྐྱེན་མ་ཡིན་ནམ་སྙམ་བྱུང་ལ། དོགས་གཞི་དེ་རྐྱེན་བྱས་
ནས་ང་རང་བུད་མེད་ཀྱི་ལས་དབང་དང་བདེ་སྡུག་ལ་བསམ་གཞིག་བྱེད་པའི་བྱང་
ཐང་ཆེན་མོ་དེར་འཇུག་འགོ་བརྩམས།
དེ་ལྟར་བསམ་ཞིང་བསམ་ཞིང་། སྲོལ་རྒྱུན་གྱི་ངག་རྒྱུན་དང་ལྷ་སྒྲུང་དུ་བུད་
མེད་རྣམས་གདོན་དང་འདྲེ་དང་བདུད་དུ་ངོས་འཛིན་ཅིང་། རང་སྣང་གང་ཤར་
དང་། གཟུགས་མེད་གྲིབ་བཟོ་ཡི་བྱ་བྱེད་དེ་དག་ནི། བུད་མེད་ཀྱི་རྩིས་ཐང་ལ་
རྡོག་བརྫིས་བྱེད་པའི་རྐྱེན་དུ་ཚོར། དེ་ཡང་སྲོལ་རྒྱུན་གང་ཞིག་ཐོག་མར་གསར་
གཏོད་བྱེད་མཁན་ནི་སྐྱེས་པ་ཡིན་རུང་། མཐར་སྲོལ་རྒྱུན་གྱི་ལམ་ཕྲན་དེར་འཇུག་
མཁན་བུད་མེད་ཡིན་པ་རེད། ཇི་སྐད་དུ། ཧྥ་རན་སིའི་བུད་མེད་རྩོམ་མཁན་སི་
མོན་ཏེ་འབོ་ཝར་ན་རེ། ལྷ་བཞེངས་མཁན་སྐྱེས་པ་ཡིན་ཀྱང་། ཕྱག་འཚལ་་་
མཁན་བུད་མེད་ཡིན་ཟེར་བ་རེད། རྒྱུ་མཚན་དེའི་དབང་གིས་ད་ལྟ་དེ་བསྒྱུར་་་་
བཅོས་བྱེད་མཁན་ཡང་སྲོལ་རྒྱུན་དེ་ལས་ཁེ་བཟང་རག་མཁན་གྱི་སྐྱེས་པ་ཚོ་མ་ཡིན་
པར། གྱོང་གུན་ཉོ་མཁན་གྱི་བུད་མེད་རང་ཉིད་ཡིན་པ་ཤེས།
གནས་ཚུལ་དེ་ལ་དམིགས་ནས། བདག་གིས་ལོ་འདི་དག་གི་རིང་ལ་ནུས་ཚོད་
— 252 ཡ་



མཇུག་བྱང་།
ཀྱིས་འབྲེལ་ཡོད་དཔེ་ཆ་བལྟ་ཀློག་དང་གནད་དོན་ལ་བསམ་གཞིག་གཏོང་བའི་དུས་
མཚུངས་སུ། བུད་མེད་ཉམ་ཐག་རྣམས་ཀྱི་སྐྱིད་སྡུག་དང་ལས་དབང་སྐོར། ཁོ་མོ་
ཚོ་རང་ཉིད་དང་བསམ་ཚུལ་བརྗེ་རེས། གྲོང་ཁྱེར་གྱི་རང་རིགས་བུད་མེད་དང་
སྐྱེས་པའི་བྱ་སྤྱོད་དང་སེམས་ཁམས་ལ་བརྟག་དཔྱད་དང་། བུད་མེད་དག་དཀའ་
སྡུག་གིས་འཚོ་བ་དང་སྐྱེས་པ་རྣམས་བག་ལྷོད་ཀྱིས་རོལ་བའི་རྒྱུ་རྐྱེན་ལ་དབྱེ་ཞིབ་
བཏང་དང་གཏོང་གི་ཡོད་ཅིང༌། དེ་དག་ནི་བདག་གི་བརྩམས་ཆོས་ཀྱི་རྒྱུ་ཆ་དང་
བརྗོད་བྱའི་དོན་གྱི་སྙིང་པོའང་ཡིན་ནོ། །
བསམ་གཞིག་གི་གོ་རིམ་རིང་མོ་ཞིག་སྔོན་དུ་འགྲོ་དགོས་པ་ཆོས་ཉིད་ཡིན་་་
ནའང་། རྩོམ་འབྲིའི་ལས་ལ་དངོས་སུ་ཞུགས་པ་ནི་སྟེས་དབང་ཙམ་ཡིན། ན་
ནིང་སྟོན་ཀར་བདག་གི་སྙིང་ཉེ་བའི་ཨ་མ་ལགས་འདས་རྗེས། སེམས་པ་སྡུག་གིས་
མནར་ཏེ་ཉི་མའང་འཁྱོལ་དཀའ་བར་གྱུར། སྐབས་དེར་ང་ནི་དམིགས་ཡུལ་མེད་
པའི་འགྲུལ་བཞུད་པ་ཞིག་དང་མཚུངས་པར། དྲ་ཚིགས་གང་རུང་དུ་འཁྱམས་ཏེ་
རྩོམ་ཡིག་བལྟ་ཀློག་དང་སྦྲགས། རང་གིས་ཀྱང་རྒྱ་ཡིག་གི་ལམ་ནས་རྩོམ་ཐུང་རེ་
གཉིས་འབྲི་ཁུལ་གྱིས་ཟིན་བྲིས་ནང་བཀོད་དེ་ཉི་མ་འཁྱོལ་ཐབས་དང་སྐྱོ་སྣང་སངས་
ཐབས་བྱས་པ་ཡིན།
ཉིན་ཞིག་ངའི་རྒྱ་ཡིག་གི་ཟིན་བྲིས་སུ་རྒྱ་མི་ཤེས་ཡོན་ཅན་ཡུས་ཅེ༦ལགས་ཀྱིས་
) ཡུས་ཅེ། ( $,1973-)ཀྲུང་གོའི་ན་གཞོན་རྩོམ་མཁན་དང་། སྲིད་དོན་དཔྱད་བརྗོད་མཁན། བརྩམས་
ཆོས《རྫུན་གཏམ་ཟློག་པ》དང《བཙན་རྒྱལ་ལ་ཕུལ་བའི་མྱ་ངན་ཞུ་ཡིག»སོགས་འདུག
— 253 -



ཟ་མ་མོའི་སྐྱིད་སྡུག་གངས་མ་ཆར།
བྲིས་པའི་འབར་མ་རྒྱལ་ཁབ་ཀྱི་མཛངས་མ་ཨང་སན་སུའུ་ཅི@ཡི་གནས་ཚུལ་ཞིག་
བཀོད་པའི་གཤམ་དུ། དྲ་གྲོགས་ཤིག་གིས་ནང་དོན་ཕལ་ཆེར་འདི་འདྲ་བའི་སྦྱར་
བྱང་ཞིག་བྲིས་འདུག་སྟེ། རང་གི་བུད་མེད་རྣམས་ནང་ལོག་ཏུ་འཚོང་དང་འབྲོ་གི་
ཡོད་པའི་གནས་ཚུལ་སྣང་མེད་དུ་བསྐྱུར་ཏེ། གཞན་རིགས་ཀྱི་སྐད་གྲགས་ཅན་གྱི་
བུད་མེད་ལ་དོ་སྣང་བྱེད་པ་འདི། སོ་སོའི་ཉམ་ཆུང་བུད་མེད་རྣམས་གླེང་རིན་མེད་
སོང་བ་ཡིན་ནམ་ཞེས་པ་དང་། དེའི་མཇུག་ཏུ་རྩོམ་དེ་ཡོད་སའི་དྲ་གནས་མིང་བྱང་
དང་བཅས་པ་གསལ་བོར་བཀོད་འདུག དེ་ནི་ངས་བོད་ཀྱི་བུད་མེད་ནང་ལོག་ཏུ་
འཚོང་བའི་གནས་ཚུལ་ཡིག་ཐོག་ནས་མཐོང་བ་ཐོག་མ་ཡིན། རྩོམ་ཡིག་དེ་བཀླགས་
ཀྱིན་བཀླགས་ཀྱིན་སེམས་པ་གཟེར་ཟུག་གིས་ཁེངས་པ་དང་འབྲེལ། ཆུང་དུས་ཕ་
ཡུལ་དུ་བུ་མོ་རྣམས་ལ་ནང་ཚང་དུ་འདྲ་མཉམ་མེད་པར་འཁང་རའི་སྐད་ཆ་ཟློ་བ་དག་
ཡིད་ལ་འཁོར་ཡོང་། རང་ཉིད་ཀྱང་བུད་མེད་ཅིག་ཡིན་པས་ཁོ་མོ་ཚོའི་ལས་དབང་
གི་སྐྱོ་གར་དེ་མཐོང་ནས་སྡོད་བློས་མ་བཟོད་པར། ལམ་སེང་རྩོམ་ཡིག་དེ་བོད་ཡིག་
ཏུ་བསྒྱུར་རྗེས་རང་ཚོད་ཀྱི་དཔྱད་གཏམ་ཐུང་ངུ་ཞིག་བྲིས་པ་དང་མཉམ་དུ་མཚོ་སྔོན་
བོད་ཡིག་ཚགས་པར་ལས་ཁུངས་སུ་བསྐུར་པ་ཡིན། མ་བསམ་ས་ནས་དེ་ག་ལས་
ཁུངས་ཀྱི་རྩོམ་སྒྲིག་པས་རྩོམ་ཡིག་དེ་ཚགས་པར་སྟེང་བཀོད་ཐོག གདེང་འཇོག་
ཀྱང་མི་དམན་པ་ཞིག་གནངས་འདུག དེ་ནི་ང་རང་ལ་མཚོན་ན་བུད་མེད་ཀྱི་ལས་
དབང་སྐོར་གྱི་རྩོམ་ཡིག་ཐོག་མ་ཡིན་ལ། དངོས་སུ་རྩོམ་འབྲིའི་ལས་ལ་ཞུགས་པའི་
གོམ་པ་དང་པོའང་ཡིན།
ཨང་སན་སུའུ་ཅི། ( # il ཚུཙྪ, 1945-)འཁྲུངས་ཡུལ་འབར་མ། 1991ལོར་ནོ་པེལ་ཞི་བདེའི་གཟེངས་
རྟགས་ཐོབ། བརྩམས་ཆོས《འཇིགས་སྣང་ཁྲོད་ཀྱི་རང་དབང》སོགས་འདུག་
- 254 -



མཇུག་བྱང་།
རྩོམ་པ་པོ་ཕལ་པ་ཞིག་བྱེད་འདོད་ནའང་། ཐོག་མར་སྐད་ཡིག་གི་རྨང་གཞི་
བརྟན་པོ་ཞིག་དང་། རྩོམ་རྩལ་རན་པོ་ཞིག ད་དུང་བསམ་བློ་རགས་རིམ་ཞིག་
དགོས་པ་ནི་གཞིར་བཞག་རེད། ཡིན་ནའང་བདག་ནི་དེ་ལས་ལྡོག་སྟེ། ཆུང་དུས་
སློབ་གསོའི་སྐལ་པ་ཕྲ་ཞིང༌། གཞོན་ནུའི་དུས་སུ་འཇིག་རྟེན་གྱི་བུད་མེད་ཕལ་པའི་
རིན་ཐང་ལྟ་ཚུལ་ལས་བརྒལ་མ་ཐུབ་པར། དུས་ཚོད་མང་མང་ཞིག་ཕྱི་ལུས་པོར་
དང་ཞེན་དང་ནང་བརྩེ་དུང་འཚོལ་སྙེག་གི་སླད་དུ་བཏང་ཚར། ན་གཞོན་དུས་སུ་
རང་ཚོད་ཀྱིས་དཔེ་དེབ་བལྟ་ཀློག་གི་སྦྱོང་བ་ཕྲ་མོ་ཙམ་བྱས་ནའང་། རྨང་གཞི་ཞན་
དྲགས་པས། རྒྱུད་ལ་ཡོན་ཏན་ཆེན་པོ་འབྱོར་མ་ཐུབ། དེ་བས། བདག་རྩོམ་
འབྲིའི་ལས་ལ་ཞུགས་མ་ཐག་པའི་སྐབས་སུ། ལུས་སེམས་གཉིས་དཀའ་ཚེགས་དང་
ངལ་དུབ་ཀྱིས་གཙེས་ཤིང་། ལས་ཀ་འདི་རང་ཉིད་གོམས་ལོབས་སུ་སོང་བའི་ཁྱིམ་
ལས་ཙག་ཙིག་དང་གཏན་ནས་མི་འདྲ་བ་ཚོར། ཕྱིར་འདང་རེ་བརྒྱབ་ན། ང་ནི་
སེམས་ཤུགས་དང་དུངས་ཞེན་ཁོ་ནས་ལམ་བུ་དེར་བཙན་གྱིས་ཞུགས་པ་རེད། བོད་
སྤྱི་ཚོགས་སུ་བུད་མེད་ཀྱི་ཁེ་དབང་ལ་ཡིན་དགག་དང་ཁྱད་གསོད་རྐྱང་བྱེད་པ་དང་།
དེ་ལ་ཡ་ལན་དང་ཐེ་ཇུས་བྱེད་མཁན་མེད་ཅིང་། ཐ་ན་བུད་མེད་རང་ཉིད་ཀྱི་ན་
ཟུག་འདོན་མཁན་ཞིག་ཀྱང་དཀོན་པའི་ཚོད་རེད། གནས་ཚུལ་དེར་དམིགས་ནས།
བདག་ནི་ནན་སེམས་དྲག་པོས་ཀུན་ནས་བསླངས་ཤིང་། ཤེས་བྱའི་རྨང་གཞི་ཞན་
པ་ཤེས་ན་ཡང་། མུ་མཐུད་དུ་ལྷུགས་པའི་བརྟུལ་ཞུགས་འཛིན་མ་ཐུབ་པར། འུ་
ཐུག་ཐབས་ཟད་ཀྱིས་སྤྱི་ཚོགས་འདིའི་རྒྱུ་འབྲས་ཀྱི་བློ་མིག་དང་བདེན་དྲང་གི་རྒྱུ་མ་
བྱེད་ཁུལ་བྱས་པ་ཡིན། ངས་དེ་ལྟར་ལུས་སེམས་གཉིས་འཚོལ་སྙེག་གི་གཡོག་ལ་
— 255 -



ཟ་མ་མོའི་སྐྱིད་སྡུག་གངས་མ་ཆར།
བཀུག་ནའང་། དེ་ནི་ གཞན་དབང་དུ་ཤོར་བའི་གཡོག་ རྒྱུག་ ཅིག་ མ་ ཡིན་ པར།
རང་དབང་གིས་འདེམས་པའི་གཡོག་རྒྱུག་ཅིག་ཡིན་པས་ན། དཀའ་སྡུག་དང་སྐྱོ་
སྣང་ཡོད་ཚད་བདེ་སྐྱིད་དུ་སྒོམ་གི་ཡོད།
རང་ཚོད་ཀྱི་སྐད་ཅོར་ཞིག་བརྒྱབ་པ་འདི་ཡང་། སྐྱེས་པ་རྣམས་དགྲ་རུ་་
འཛིན་འདོད་པ་མིན་ལ། ཕོ་མོའི་བར་ཕྲ་མ་འཇུག་འདོད་པ་ནི་དེ་བས་ཀྱང་མིན།
ང་རང་བུད་མེད་ཅིག་ཡིན་པས་ན། བུད་མེད་ཀྱི་སེམས་ཁམས་དང་སྐྱིད་སྡུག་ལ་
འདྲིས་ཆ་དང་རྒྱུས་མངའ་དོད་པོ་ཡོད་ཅིང་། ཁོ་མོ་ཚོའི་ཡ་ཆུང་སེམས་ཀྱི་གཏིང་
རིམ་ལ་ཉར་བའི་ན་ཟུག་དེ་དག་དྲང་པོ་གཞུང་བསྲང་གིས་ཕྱིར་ཕྱུང་བ་དང་། བུད་
མེད་ཀྱང་རང་དབང་ལ་དགའ་ཞིང་གཞན་དབང་ལ་སྡང་བ་སོགས་སྐྱེས་པ་དང་་་་
གཅིག་མཚུངས་ཡིན་པའི་གནས་ལུགས་ཙམ་དྲངས་པ་ཡིན།
འདིར་ཁོ་མོས་ངེས་པར་དུ་གླེང་དགོས་པ་ཞིག་ནི། ཐག་རིང་གོ་ལའི་རྒྱབ་ཏུ་
འཚོ་སྡོད་བྱས་ཡོད་པའི་གྲོགས་མཆོག་བསྟན་འཛིན་དགེ་ལེགས་ལགས་ཡིན། རྒྱུ་
མཚན་ལོ་བཅུ་ཙམ་གྱི་རིང་ལ་ང་ཚོས་འཕྲིན་ཡིག་གི་ལམ་ནས་ཕན་ཚུན་འབྲེལ་འདྲིས་
བྱས་པ་དེ་ཡང་། བདག་ལ་རྩོམ་འབྲིའི་རྨང་གཞི་རན་པོ་ཞིག་ཆགས་པའི་གྲོགས་སུ་
གྱུར་ཡོད་ལས་ཆེ། ལྷག་པར་དུ་ཁོང་གི་ལྷག་བསམ་ཟོལ་མེད་ཀྱི་སྐུལ་སློང་དང་ཡིད་
ཆེས་ཀྱིས་ང་ལ་མི་མངོན་པའི་སེམས་ཤུགས་ཆེན་པོ་སྦྱིན། མི་ཞིག་ལ་མཚོན་ན་
གཞན་གྱི་ཡིད་ཆེས་དང་བརྩི་འཇོག་གི་རིན་ཐང་ནི་འཇལ་ཐབས་བྲལ་བ་ཞིག་རེད།
དེ་བས་འདིར་ཁོང་ལ་སྙིང་ཁོང་རུས་པའི་གཏིང་ནས་ཐུགས་རྗེ་ཆེ་ཞུ་རྒྱུ་ཡིན།
དེ་མིན། བདག་གི་མི་ཚེའི་ཟླ་བོ་ལྷ་མོ་སྐྱབས་ཀྱིས་ཁོ་མོའི་རྩོམ་ཡིག་གི་སྐྱོན་
- 256 ཡང་ཁ་



མཇུག་བྱང་།
དང་མི་འདང་ས་རྣམས་སྐབས་སྐབས་སུ་དྲང་པོ་ཐད་བརྗོད་ཀྱི་རོགས་རམ་གང་དྲག་
དང་རྒྱབ་སྐྱོར་ལྷོད་མེད་བྱས་པ་དང་འབྲེལ་བདག་གི་རྩོམ་འབྲིའི་ལས་ཀར་ཕན་ཆ་
ཆེན་པོ་ཐོབ་བྱུང་སྙམ་པས་བཀའ་དྲིན་ཆེ་ཞུ་རྒྱུ་དང༌། རིགས་ཀྱི་བུ་མོ་གཡང་་་་
འཛོམས་བཟང་མོས་ཡིད་ཆེས་དང་སེམས་ཤུགས་བྱིན་པའང་ཡིད་ཀྱི་ཡོལ་གོ་རུ་ཉར་
དང་ཉར་ཡོད།
གཞན། སྐུ་ཞབས་ཁྲི་སེམས་དཔའ་ལགས་དང་སྐུ་ཞབས་གཅོད་པ་ཀླུ་རྒྱལ་
ལགས། སྐུ་ཞབས་གླེགས་ཤིང་རྡོ་རྗེ་ཚེ་རིང་ལགས། གྲོགས་མོ་དབལ་བཟའ་ནོར་
འཛིན་དབང་མོ་ལགས། ད་དུང་དེབ་ཆུང་འདི་པར་སྐྲུན་ཐད་རྒྱབ་སྐྱོར་བྱེད་མཁན་
གྱི་སྤུན་ཟླ་ཡོངས་ལ་ཐུགས་རྗེ་ཆེ་ཞུ་རྒྱུ་ཡིན། དཔེ་ཆ་འདི་འགྲེམ་སྤེལ་བྱས་པ་དང་
བསྟུན། བོད་སྤྱི་ཚོགས་ཀྱི་གནས་སྟངས་མི་ལེགས་པ་དག་ལ་འགྱུར་བ་ཕྲ་མོ་ཙམ་
བྱུང་ན་ནི། རོགས་སྐྱོར་མཁན་གྱི་སྤུན་ཟླའི་ལྷག་བསམ་ཆུད་ཟོས་དང་ངལ་བ་
འབྲས་མེད་དུ་མ་སོང་བ་དང༌། ང་རང་གིས་གཞུང་ལས་ཕན་ཆད་དང་ཁྱིམ་ལས་
ཚུན་ཆད་ཀྱི་ངལ་གསོའི་དུས་ཚོད་ཕྲ་མོ་རེ་བེད་སྤྱད་དེ། དཔོན་སྐད་འབྲུག་སྒྲ་ལྡིར་
ལྡིར་དང་། བྱིས་སྐད་ལུ་གུ་འབའ་འབའི་ཁྲོད། སེམས་པ་སེག་རྡར་རྒྱག་རྒྱག་
དང་། ལུས་པོ་ཀོ་བ་ཉེད་ཉེད་བྱས་པར་ཡང་འགྱོད་སྣང་སྤུ་རྩེ་ཙམ་མེད་དོ། ། ཅི་སྟེ་
དེ་འདྲ་ཡིན་ནའང་། རང་གི་རིག་གནས་ཡོན་ཚད་ཧ་ ཅང་ཞན་དྲགས་པས་ན།
དེབ་ཆུང་འདི་ལ་མི་འདང་ས་དང་མ་འཁྱོངས་ས། ནོར་བ་དང་འཁྲུལ་བ་མང་པོ་
ཡོད་ངེས་པས་ཁྱེད་ཀློག་མཁན་སྤུན་ཟླ་ཀུན་གྱིས་ཐུགས་ དཀྱེལ་ཡངས་མོས་བཟོད་
གསོལ་རེ་གནང་རོགས།
ཞེས་ར་རྫ་འཇམ་དབྱངས་སྐྱིད་ཀྱིས།
2006. 12. 18ཉིན་གྲུབ།
257 -



བླ་དཔེ་ཚོགས།
ཟ་མ་མོའི་སྐྱིད་སྡུག་གངས་མ་ཆར།
རྩོམ་པ་པོ། ར་རྫ་འཇམས་དབྱངས་སྐྱིད།
དཔེ་ཚོགས་ཇུས་འགོད་པ། མེ་ལྕེ།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། ཚེ་རིང་དབང་མོ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞི ན་ཧྭ་པར་ཁང་།
དེབ་ཚད། ཧོ་སྨིས880Xཧོ་སྨིས1230 1/32
དཔར་ཤོག 8. 625
ཡིག་གྲངས། ཁྲི18
པར་ཐེངས། 2008ལོའི་ཟླ3པར་པར་གཞི་དང་པོ་བསྒྲིགས།
དཔར་ཐེངས། 2008ལོའི་ཟླ3པར་དཔར་ཐེངས་དང་པོ་དཔར།
དཔར་གྲངས། 1༤2 000
དཔེ་རྟགས། ISBN 978 - 7-5421 - 1294 – 1
རིན་གོང་། སྒོར18. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
